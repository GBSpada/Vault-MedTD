2023-06-08 17:55
Stato: #Idealezione
Tag: #Microbiologia 

---
# Herpesvirus

<iframe height= 400 width= 100% src="https://viralzone.expasy.org/176"></iframe>

- Caratterizzati dal provocare infezioni che, dopo l'infezione primaria, si mantengono allo stato **latente** in alcune cellule, riattivandosi occasionalmente e, talora, con manifestazioni cliniche gravi in concomitanza con una diminuzione della risposta immunitaria cellulo-mediata.



## Virus dell'*herpes simplex*
- **Costituzione del virione**: composto dal genoma, formato da una molecola di DNA contenuta in un capside di 162 capsomeri, ricoperto da un "==tegumento==" e contenuto nell'**envelope**, formato da una membrana contenente 12 glicoproteine virali.
	- Tra queste ultime, gG, gD, gH e gL sono ==coinvolte nell'attacco del virione alla superficie della cellula bersaglio e nella fusione di membrana dell'envelope virale con la membrana cellulare:==
		- L'interazione iniziale è mediata da ==*gB* o *gC*==, che si legano agli ==eparan-solfati== presenti abbondantemente sulla superficie cellulare;
		- ==*gD* è il vero e proprio antirecettore virale==, che si lega ai recettori *HVEM* (*herpesvirus entry mediator*, membro della famiglia del TNF), *nectina-1* e *nectina-2* (appartenenti alla famiglia delle immunoglobuline).
			- Una volta che gD è legata al recettore, grazie alla collaborazione di gB, gH e gL, comincia il processo della fusione dell'envelope con la membrana cellulare, che porta alla ==liberazione del nucleocapside virale all'interno del citoplasma==.
	- Altre proteine hanno funzioni differenti e alcune (*gC*, *gE* e *gI*) sono in grado di proteggere il virione extracellulare degli effettori della risposta immunitaria umorale.
		- ==*gC* è in grado di legare il *fattore C3* del [[Complesso del complemento|complemento]]==, diminuendone la concentrazione nel siero ed ostacolando le reazioni immunitarie;
		- ==*gE* e *gI* possono legare le Ig, attraverso la porzione Fc==, ricoprendo il virione di un residuo d'immunoglobulina, che lo nasconde dalle rilevazioni del sistema immunitario.
- **Capacità infettiva**: ==qualunque tipo di cellula umana può essere infettata da HSV==, che, infatti, compie l'intero ciclo litico in alcune popolazioni (endoteli e fibroblasti).
- Suddivisione:
	- *Herpesvirus di tipo 1*: principale responsabile delle ==manifestazioni erpetiche cutanee o mucose (soprattutto periorale o buccale)==, occasionalmente può interessare cornea e congiuntiva (per autoinoculazione da lesioni cutanee.
		- Si contrae ==nella prima infanzia== tramite contagio interumano con soggetti portatori di lesioni clinicamente evidenti tramite saliva o attraverso oggetti contaminati (posate, bicchieri)
			- *Manifestazione*: ==gengivostomatite vescicolo-ulcerosa==, che passa a guarigione spontaneamente.
				- ==CASO RARO: infezione a carico dell'encefalo== (parte da una localizzazione oculare), caratterizzata da encefalite con lesioni necrotico-emorragiche.
					- Esito: ==morte== o danni neurologici permanenti.
	- *Herpesvirus di tipo 2*: responsabile dell'erpete genitale, si trasmette per contatto sessuale.
		- ==Gruppo di vescicole, che si trasformano in croste in pochi giorni.
	- Il sito d'infezione non è un elemento predittivo accurato del tipo di herpes, i casi esposti rispecchiano il tipo nella maggioranza dei casi. Tipico dell'età adulta.
	- ![Herpesvirus, caratteristico aspetto di lesioni gravi da virus dell'*Herpes simplex* nella zona periorale](https://i.imgur.com/JO99J5v.png)
	- ![Herpesvirus, membri della famiglia *Herpesviridae* di interesse medico](https://i.imgur.com/5RpZImj.png)
- **Decorso del virus**: il virus *migra tramite terminazioni nervose sensitive* (meno frequentemente per via ematica), raggiungendo i corrispondenti gangli a partire da 1-2 gg dall'infezione.
	- *==Latenza==*: nei neuroni infettati, ==il genoma virale rimane in forma episomale==, rimanendo totalmente inespresso, salvo per la produzione di un RNA virus-specifico (LAT: *latency associated transcript*).
	- *Riattivazione*: ==in seguito a stimoli==, locali (danni delle mucose innervate dai neuroni sensitivi infetti) o generali (stress, ipertermia, ecc.), si può avere un ciclo completo di replicazione, con ==produzione di una progenie virale infettante==.
		- Il virus, così, compie migrazione centrifuga, giungendo alle zone cutanee/mucose tramite le terminazioni nervose e l'infezione dipende dallo stato funzionale del sistema immunitario dell'ospite (clinicamente inapparente o in forma sintomatica).
		- ![Herpesvirus, siti dell'infezione latente e dell'infezione attiva nell'erpete labiale](https://i.imgur.com/kguAsBV.png)
		- ![Retrovirus, schema degli eventi legati al decorso dell'infezione da virus dell'*Herpes simplex*](https://i.imgur.com/3GQo3uV.png)
		- A seconda del distretto anatomico, le manifestazioni ricorrenti possono avere diversa estensione, sintomatologia e gravità clinica. Gli anticorpi circolanti non hanno alcuna influenza (di solito i soggetti con maggiori lesioni cliniche sono quelli con più anticorpi).
- **Diagnosi**: isolamento in colture a partire da saliva (infezione asintomatica), liquido cefalorachidiano (*meningoencefalite*) o da raschiamento delle ulcere corneali (*cheratocongiuntivite*).
	- *Identificazione*: tramite reazioni d'immunofluorescenza sul materiale patologico o sulle colture infettate col materiale in esame
	- ![Herpesvirus, policariocita (o sincizio) indotto in colture di cellule da un *Herpesvirus*. Ben evidenti le inclusioni intranucleari](https://i.imgur.com/ptgIlYZ.png)
- **Terapia**: no vaccino, un'azione interessante è esercitata dalla *guanosina aciclica* (*aciclovir*).

## Virus della varicella e dell'*herpes zoster*
- Caratteristiche generali: due malattia causate dallo stesso virus (VZV), con gli stessi caratteri della famiglia *Alphaherpesvirinae*. L'ingresso del VZV nelle cellule bersaglio coinvolge un interazione del virione con *eparan-solfati* e *glicosaminoglicani* presenti sulla superficie cellulare, seguita da interazione con un recettore per il *mannosio-6P*.
	- ![Herpesvirus, lesioni caratteristiche in corso di *zoster* grave](https://i.imgur.com/5VuHdG0.png)
- **Varicella**: infezione esantematica tipica dell'infanzia, si contrae per via inalatoria ed è caratterizzata dalla comparsa (post incubazione di 14 gg) di papule cutanee, che evolvono in vescicole e poi in pustole, per poi guarire spontaneamente lasciando un'eventuale cicatrice residua.
	- Complicanze, quali *polmonite* e *meningoencefalite* sono rare nei soggetti in grado di presentare una normale risposta immunitaria.
- **Herpes zoster**: affezione esclusiva dell'età adulta e si verifica solo nei soggetti che hanno sofferto di varicella in età infantile.
	- *Sintomi*: comparsa improvvisa di vescicole cutanee nella zona di cute innervata da un determinato nervo sensitivo, accompagnata da violenti dolori. Anche in questo caso, la guarigione è spontanea.
		- Complicanze assai rare, salvo nei soggetti immunodepressi, in cui risulta spesso fatale.
	- *Patogenesi*: persistenza asintomatica, post guarigione da varicella, nei gangli dorsali di alcuni nervi sensitivi. Diffonde alla cute lungo le terminazioni, sotto l'influenza di stimoli riattivanti diversi.
		- Una riattivazione con produzione di progenie virale infettante è un caso relativamente frequente, sebbene mantenuto asintomatico. Stesso discorso dell'herpes simplex su riattivazione e migrazione.
		- ![Herpesvirus, rappresentazione schematica della patogenesi dello zoster](https://i.imgur.com/JUjOeQn.png)
- **Diagnosi**: in genere clinica, nei casi di complicanze nervose, si può ricorrere all'isolamento del virus e alla ricerca di antigeni virus-specifici nelle cellule presenti nell'essudato delle vescicole.
	- *Varicella*: nei soggetti immunocompetenti, la varicella è una malattia autolimitante e non richiede interventi terapeutici.
		- Il suo vaccino è raccomandato (non obbligatorio) e non trova concordi tutti gli studiosi, per svariati motivi:
			- nei soggetti normali, la varicella è una malattia benigna;
			- nei soggetti immunodepressi, è fortemente controindicato;
			- causa un esantema varicelliforme nel 5% dei casi e può anche dar luogo ad infezione latente con occasionali riattivazioni (in forma *Herpes zoster*), anche se con frequenza minore dell'infezione naturale.
		- Il vaccino diviene, però, assolutamente necessario nei soggetti a rischio d'infezioni gravi (in genere di età infantile da sottoporre a trattamenti farmacologici immunosoppressivi e nei quali un'infezione potrebbe dar luogo a forme assai gravi).
	- *Zoster*: il trattamento con derivati dell'*aciclovir* può ridurre consistentemente il periodo sintomatico.
		- Attualmente è disponibile un vaccino, allestito con lo stipite OKA, che ha dimostrato di conferire buona protezione.

## Citomegalovirus
- I CMV sono così denominati per la caratteristica morfologica delle cellule infettate, che si presentano ingrossate, con voluminose inclusioni intranucleari e intracitoplasmatiche. Infettano numerosi vertebrati e sono specie-specifici (trasmissibili solo tra elementi della stessa specie).
	- ![Herpesvirus, virioni di citomegalovirus osservati al microscopio elettronico in sezioni ultrasottili di sedimento urinario da un soggetto con infezione congenita](https://i.imgur.com/ed4QylL.png)
- ***Citomegalovirus umano***: se ne conosce un unico antigene funzionale; si moltiplica solo negli epiteli mucosi, nelle cellule ematiche mononucleate e nelle cellule endoteliali.
	- **Adesione**: avviene inizialmente tramite proteoglicani sulla membrana cellulare, poi il  virus interagisce col *recettore EGFR* (*epidermal growth factor receptor*).
		- *Moltiplicazione*: molto lenta e caratterizzata dalla formazione di foci separati di cellule ingrossate e rotondeggianti.
	- **Infezione**:
		- *Primaria*: si acquisisce nella prima infanzia e presenta decorso perlopiù silente; si può mantenere fino ad alcuni anni, con eliminazione tramite urina o saliva. In piccoli casi si associa a forme insidiose di epatite e polmonite.
			- A volte, viene addirittura associata alla *malattia di Ménétrier*, caratterizzata da iperplasia e ipertrofia ghiandolare della mucosa gastrica, cui conseguono disordini funzionali. La patogenesi risulta ancora oscura.
			- *Primaria contratta durante la gravidanza*: può causare la trasmissione al feto per via transplacentare, con la produzione, in alcuni casi, della "malattia citomegalica con inclusioni", le cui conseguenze nel neonato sono epatosplenomegalia, microcefalia e calcificazioni cerebrali (è fatale, nei sopravvissuti causa gravi complicanze neurologiche).
		- *Trasfuso col sangue*: se ricevuto da donatori con infezione attiva clinicamente silente, è la causa più frequente della mononucleosi senza produzione di anticorpi eterofili.
		- **Riattivazione**: persiste, come tutti gli Herpesvirus, in stato di latenza (sede prediletta: cellule ematiche mononucleate). La riattivazione si può osservare in qualsiasi età, soprattutto in seguito a malattie debilitanti.
			- In particolare, nei soggetti portatori di trapianto d'organo, la riattivazione o la trasmissione con l'organo ricevuto possono essere legati a rigetto.
			- La riattivazione silente si verifica in numerose donne in gravidanza (secondo-terzo mese di gestazione), tuttavia sembra non incida sul feto.
	- **Diagnosi**: viene ricercato nella saliva o nelle urine, ma anche inoculando il materiale dei leucociti circolanti in colture fibroblastiche.
		- *Antigenemia*: stabilisce il numero di leucociti che reagiscono positivamente in immunofluorescenza con un anti-siero specifico per la fosfoproteina virale (*pp65*), antigene più rappresentativo del tegumento, nonché significativo bersaglio antigenico per i linfociti T citotossici.
			- ![Herpesvirus, determinazione mediante immunofluorescenza dell'antigenemia da *Citomegalovirus* in una preparazione di leucociti da sangue periferico](https://i.imgur.com/0pJb9tF.png)
		- Misurazione del numero di copie di DNA virale nel plasma: eseguita mediante PCR quantitativa. Il cut-off dipende dalle metodiche usate per la PCR quantitativa.
	- **Terapia**: vari tipi di trattamenti:
		- *ganciclovir*, viene fosforilato all'interno della cellula da una fosfotransferasi codificata dal virus, può dare buoni risultati;
		- *γ-globuline* umane iperimmuni specifiche, possono essere utili;
		- NO VACCINI di impiego generalizzato.

## Il virus di Epstein-Barr
- Agente eziologico della **mononucleosi infettiva**, può essere distinto in tipo 1 (prevalente nei paesi occidentali) e tipo 2.
	- Presenta spiccato tropismo per i linfociti B, esprimenti *CR2* (o *CD21*, recettore per la componente *C3d* del Complemento), con cui interagisce l'antirecettore virale, *gp350/220* (maggiore glicoproteina del pericapside virale).
		- **Penetrazione**: mediata anche da *gp25* e *gp42/38*, che formano un complesso con la *gp85*. Questo complesso media l'interazione con l'MHC II (corecettore per l'ingresso di EB).
		- In realtà, è in grado d'infettare anche cellule dell'epitelio mucoso dell'orofaringe e alcuni tipi di cellule dendritiche; quindi si crede vi siano altri recettori.
	- I linfociti B sono solo permissivi; di conseguenza il genoma è parzialmente integrato e parzialmente in forma episomiale. In queste condizioni (infezione latente), EB esprime solo gli antigeni *EBNA* e le proteine di membrana *LMP*, entrambe proteine "precocissime" innescanti la "trasformazione" e successiva proliferazione (ciclo litico).
- **Diffusione e trasmissione**: oltre il 90-95% della popolazione adulta ne presenta i segni sierologici. Il virus risulta clinicamente asintomatico.
	1. Si trasmette per contatto interumano (*kissing desease*) e, raramente, tramite trasfusione di sangue. La sede anatomica dell'infezione iniziale è l'epitelio oro-faringeo, dove si replica e può dar luogo ad un'infezione litica persistente (può essere escreto tramite saliva anche nel corso di anni);
	2. L'infezione si trasmette ai linfociti B, dei quali ca. il 10% del totale può risultare infetto, durante il loro transito negli epiteli mucosi oro-faringei o per trasmissione delle cellule dendritiche infette, che lo trasportano fino ai linfonodi.
- **Infezione**
	- *Primaria*: spesso asintomatica, si esaurisce senza manifestazioni cliniche evidenti;
	- *Mononucleosi infettiva*, si osserva in alcuni soggetti post incubazione latente per 1-2 mesi.
		- Caratterizzata da malessere, febbre, diffuse linfoadenopatie, tonsillite con essudato grigio-biancastro maleodorante, ingrossamento di milza e fegato, esantemi morbilliformi (l'ha avuta la mia ex in forma non troppo invasiva, succede questo quando mi smolli e limoni con gente a caso in discoteca, alla fine ho vinto io).
		- La febbre può persistere per 1-2 settimane e la patologia tende a risolversi spontaneamente in 2-4 settimane.
		- *Complicazioni*:
			- neurologiche (meningite, encefalite, mielite transversa, sindrome di Guillain-Barrè);
			- ematologiche (anemia emolitica autoimmune, trombocitopenia, agranulocitosi, anemia aplastica);
			- di altra natura (leucoplachia villosa nel cavo orale, infezioni intercorrenti), nella cui patogenesi possono intervenire materiali virus-specifici prodotti durante ciclo litico.
		- I linfociti B infetti latentemente sono "trasformati" e indotti alla proliferazione. Producono una serie di anticorpi "eterofili" (in genere *IgM*).
			- La proliferazione induce un'intensa risposta immunitaria cellulo-mediata con produzione di notevole quantità di linfociti T citotossici specifici (detti **cellule di Downey**), con aspetto caratteristico e, una volta in circolo, capaci di rappresentare anche l'80% delle cellule mononucleate (da cui il nome della malattia).
				- Tale risposta causa l'ingrossamento dei linfonodi, nonché di milza e fegato, ma risulta efficace (salvo in soggetti immunodepressi, in cui, ovviamente, comporta disordini linfoproliferativi anche gravissimi).
					- ![Herpesvirus, cellule di Downey](https://i.imgur.com/v0AYTE4.png)
		- *Cronicizzazione*: sintomatologia persistente (stanchezza, cefalea, infiammazione oro-faringea persistente, febbricola).
		- ![Herpesvirus, epoca di comparsa e durata nel tempo di anticorpi diretti verso antigeni diversi (EA, *early antigens* o antigeni "precoci"; VCA, *virus capsid antigens* o antigeni strutturali; EBNA, *Epstein-Barr nuclear antigens*) del virus di Epstein-Barr e degli anticorpi eterofili nella mononucleosi attiva](https://i.imgur.com/1I9NJqy.png)
- **Diagnosi**: ricerca di anticorpi eterofili IgM prodotti o ricerca di acidi nucleici virali tramite sonde molecolari, amplificazione genomica (PCR) o attraverso la rilevazione di antigeni virus-specifici.
- **Terapia**: utilizzo del *ganciclovir*, relativamente efficace nel controllo della replicazione virale durante il ciclo litico, ma non ha effetto sul reservoir virale presente nell'infezione latente nei linfociti B.

## *Herpesvirus* umano 6
- **HHV-6** (**human Herpes-virus 6**): nuovo membro della famiglia degli Herpesvirus, isolato nel 1986. Anche detto "virus B-linfotropo umano", per l'iniziale convinzione del suo esclusivo tropismo per linfociti B.
	- Virus sostanzialmente T linfotropo: infetta linfociti T CD4, monociti, astrociti, cellule NK e molti altri tipi di cellule.
- **Infezione**: diffusissima, oltre il 90% degli adulti possiede anticorpi specifici.
	- *Prima infezione*: picco fra i 6 e i 24 mesi di vita, si accompagna a lievi forme febbrili e, in molti casi, ad esantema maculopapuloso.
- **Tipologie**: recentemente identificate in
	- HHV-6A, riscontrata solo occasionalmente in casi di *Roseola*, si isola dagl'individui immunodepressi;
	- HHV-6B, costantemente associata alla *Roseola infantum*.

## *Herpesvirus* umano 7
- **HHV-7** è stato isolato nel 1990 da cellule mononucleate del sangue di un soggetto sano ed è stato dimostrato che risulta ubiquitariamente presente nella saliva umana.
	- Presenta forte tropismo per i linfociti CD4+ (come l'HIV).
- **Infezione**: molto precoce, al pari di HHV-6 e oltre il 90% degli adulti possiede anticorpi specifici.
- **Sintomatologia**: non ancora ben chiara, sembra caratterizzata da *Roseola infantum* e potrebbe, quindi, caratterizzarsi due volte nello stesso soggetto a seguito di infezione da HHV-6 e HHV-7.
- Eliminazione tramite saliva molto frequente.

## *Herpesvirus* umano 8
- Inizialmente denominato *KSHV* (*Kaposi's Sarcoma associated Herpes Virus*), perché scoperto in quanto sospetto agente patogenico nel Sarcoma di Kaposi, patologia che ha visto netto aumento dell'incidenza in seguito all'epidemia da HIV. Successivamente, è stato indicato come **HHV-8**.
	- Classificato nei *Gammaherpesvirinae* per il tropismo verso i linfociti B.
- **Genoma**: il DNA presenta un segmento centrale a basso contenuto di GC, fiancheggiato da sequenze terminali ripetute, ad elevato contenuto di GC. Si è andato ad arricchire di geni cellulari per *pirateria molecolare*.
	- Contiene numerosi geni cito-omologhi: vIL-6 (interleuchina 6), vMIP-I e vMIP-II (chemochine MIP-1α), vMIP-III (MIP-1β), vCyc (ciclina D), per recettori cellulari e proteine aventi possibili ruoli inibitori nell'apoptosi (vbc12).
		- Hanno tutti attività funzionale e potrebbero essere coinvolte in processi di trasformazione oncogena.
- **Classificazione**: cinque sottotipi principali (A-E).
- **Trasmissione**: non si è ancora ben capito, dai dati epidemiologici sembra *per via sessuale*. In Italia il KS è diffuso mediamente fra il 15-20% della popolazione, nelle regioni meridionali anche 25-30% (mediamente alta).
- **Diagnosi**: ricerca di anticorpi mediante immunofluorescenza indiretta, cimentando il siero del paziente, opportunamente diluito, con una serie di cellule cronicamente infettate da HHV-8, in cui il virus è presente nello stato latente. Queste esprimono l'*LNA* (*latency nuclear antigen*), che reagisce con gli anticorpi sierici e porta ad evidenziazione.
	- ![Herpesvirus, presenza di anticorpi anti-LNA nel siero di un soggetto infetto da AIDS, con sarcoma di Kaposi evidenziati mediante immunofluorescenza indiretta nei confronti di cellule BCBL1](https://i.imgur.com/LjB1upX.png)
---
# References
[[Zettelkasten/Virologia]]
