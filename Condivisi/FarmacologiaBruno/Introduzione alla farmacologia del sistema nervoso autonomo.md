2024-12-11 01:18
Stato: #idealibro 
Tag: #Farmacologia #Farmacologiagenerale 

---
- Convenzionalmente suddiviso in
	- centrale (SNC; encefalo e midollo spinale)
	- periferico (SNC; tessuti nervosi che si trovano fuori dal SNC)
- Nella sezione motrice (efferente), si possono distinguere due principali suddivisioni funzionali:
	- **sistema nervoso autonomo**
		- per la maggior parte indipendente: le sue attività non sono sotto il controllo della coscienza
		- ha implicazioni soprattutto nelle funzioni viscerali necessarie per la vita
		- influenza
			- il sistema immunitario (soprattutto il nervo vago)
			- alcune attività neuronali nel SNC, quali la scarica epilettica
	- **sistema nervoso somatico**
		- largamente implicata nelle funzioni volontarie (es. locomozione, respirazione e postura)
	- entrambi i sistemi hanno importanti impulsi afferenti (sensoriali e sensitivi) che
		- forniscono informazioni circa le condizioni di sistemi ed apparati organici e dell'ambiente esterno
		- modificano l'attività motoria attraverso archi riflessi di diversa lunghezza e complessità
- Il SN presenta diverse proprietà in comune col sistema endocrino
	- entrambi utilizzano sostanze chimiche per trasmettere l'informazione
- La trasmissione chimica avviene mediante il rilascio di piccole quantità di sostanze trasmettitoriali dalle terminazioni nervose alla fessura sinaptica
	- con l'utilizzo di farmaci che riproducono o bloccano le azioni dei trasmettitori, si ha influenza selettiva di molte funzioni autonome
# Anatomia del SNA
>[!info]- Diagramma schematico
>![Sistema nervoso autonomo, diagramma schematico che mette a confronto alcuni aspetti anatomici e neurotrasmettitoriali nei nervi motori autonomi e somatici.](https://i.imgur.com/CLylF16.png)
- Il SNA è diviso anatomicamente in due principali sezioni: **simpatica** (**toracicolombare**) e **parasimpatica** (**craniosacrale**)
	- entrambe hanno origine in nuclei del SNC ed emettono fibre pregangliari efferenti che partono dal tronco cerebrale e dal midollo spinale e terminano nei gangli motori
>[!warning]
>I termini "simpatico" e "parasimpatico" sono quelli anatomici e non dipendono dal tipo di trasmettitore chimico rilasciato dalle terminazioni nervose né dal tipo di effetto - eccitatorio o inibitorio - evocato dall'attività nervosa.
## Fibre efferenti
### Fibre simpatiche
- Le fibre simpatiche pregangliari ==lasciano il SNC attraverso i nervi spinali toracici e lombari==
1. La maggior parte delle fibre simpatiche pregangliari sono brevi e terminano nei gangli localizzati nelle catene **paravertebrali**
	- queste ultime si trovano su entrambi i lati della colonna vertebrale
2. Le rimanenti fibre pregangliari simpatiche sono un po' più lunghe e terminano nei **gangli prevertebrali**
	- davanti alle vertebre, di regola sulla superficie ventrale dell'aorta
3. Dai gangli, le fibre simpatiche poostgangliari giungono ai tessuti innervati
### Fibre parasimpatiche
- Le fibre pregangliari parasimpatiche lasciano il SNC attraverso i nervi cranici (specialmente III, VII, IX e X) e le radici spinali sacrali terza e quarta
1. Alcune fibre postgangliari parasimpatiche terminano in gangli parasimpatici localizzati all'esterno degli organi innervati
	- **gangli ciliari**, **pterigopalatini**, **sottomandibolari**, **otici** e diversi **gangli pelvici**
2. La maggior parte delle fibre pregangliari parasimpatiche, però, si sfioccano
	- sulle cellule gangliari distribuite in modo diffuso
	- a rete nelle pareti degli organi innervati
## Fibre afferenti
- Ve ne sono di numerose, che vanno dalla periferia ai centri di integrazione
	- comprendono i plessi mioenterici dell'intestino, i gangli autonomi e il SNC
- Molti dei neuroni sensitivi che giungono nel SNC terminano nei **centri d'integrazione ipotalamici e bulbari**, evocando ==attività motoria riflessa==
	- questa viene portata alle cellule effettrici dalle fibre efferenti
## Sistema nervoso enterico (SNE)
- Costituito da un insieme ampio e altamente organizzato di neuroni, localizzato nelle pareti dell'apparato gastrointestinale
	- a volte considerato una terza divisione del SNA
	- ![Sistema nervoso enterico, diagramma molto semplificato della parete intestinale e di alcuni circuiti.](https://i.imgur.com/9RAGfJt.png)
- Localizzato nella parete del tratto gastrointestinale, dall'esofago al colon distale
	- coinvolto nelle attività motorie e secretorie intestinali
	- svolge ruoli particolarmente critici nell'attività motoria colica
- Comprende il **plesso mioenterico** (di Auerbach) e il **plesso sottomucoso** (di Meissner)
	- anche queste reti neuronali ricevono
		- fibre pregangliari dal sistema parasimpatico
		- assoni simpatici postgangliari
		- ==impulsi sensitivi dall'interno delle pareti dell'intestino==
	- fibre che si dipartono dai corpi cellulari si proiettano, in direzione orale, anale e circolare
		- alla muscolatura liscia dell'intestino (per controllarne la motilità)
		- alle cellule secretorie nella mucosa
	- fibre sensitive: trasmettono informazioni chimiche e meccaniche dalla mucosa e dai recettori di tensione
		- ai neuroni motori presenti nei plessi
		- ai neuroni postgangliari presenti nei gangli simpatici
	- fibre parasimpatiche e simpatiche che formano sinapsi a livello dei neuroni dei plessi enterici
		- svolgono un **ruolo modulatorio**[^1]
- ==Funzionamento semiautonomo==
	- come
		- utilizza gl'impulsi provenienti dalle efferenze motorie del SNA per la modulazione dell'attività gastrointestinale
		- invia informazioni sensitive al SNC
	- ==assicura la necessaria sincronizzazione fra i vari impulsi==, cosicché
		- la propulsione del contenuto intestinale avvenga in direzione anale
		- si abbia rilasciamento degli sfinteri quando la parete intestinale si contrae
## Morfologia delle sinapsi e delle giunzioni autonome
>Determina la minore o maggiore diffusione degli effetti dei neurotrasmettitori nello spazio circostante le terminazioni nervose
### Giunzioni "compatte"
- Giunzioni e sinapsi classiche (es. placca neuromuscolare e maggior parte delle sinapsi interneuronali)
- La fibra nervosa termina con ==piccoli "bottoni" sinaptici== molto vicini al tessuto innervato:
	- lo spazio tra la terminazione nervosa ed i recettori postsinaptici è molto ridotto
	- gli ==effetti== sono relativamente ==rapidi e localizzati==
### Giunzioni fra terminazioni dei neuroni del SNA e le cellule effettrici
>Cellule muscolari lisce, muscolari cardiache, ghiandolari
- Differenze
	- i neurotrasmettitori sono rilasciati dalle fibre nervose postgangliari a livello di ==catene di varicosità== piuttosto che di "bottoni"
	- le fessure giunzionali autonome sono più larghe delle fessure sinaptiche somatiche
- Effetti
	- hanno latenza d'insorgenza più lunga
	- sono spesso prodotti dall'attivazione di molte cellule effettrici
# Chimica dei neurotrasmettitori del SNA
- Un'importante e tradizionale classificazione delle cellule nervose del SNA si basa sul tipo di trasmettitori rilasciati dai loro bottoni e varicosità terminali:
	- fibre colinergiche → azione mediante liberazione di *acetilcolina*
		- comprendono
			- tutte le cellule efferenti autonome pregangliari
			- fibre motrici somatiche (non autonome) dirette alla muscolatura scheletrica
		- quasi tutte le fibre che si dipartono dal SNC sono colinergiche
		- lo sono
			- la maggior parte delle fibre parasimpatiche postgangliari
			- poche simpatiche postgangliari
				- un numero significativo utilizza il *NO* o peptidi quali *neurotrasmettitori primari* o *cotrasmettitori*
	- fibre noradrenergiche → azione mediante liberazione di *noradrenalina*[^2]
		- alcune rilasciano acetilcolina
		- alcune fibre periferiche rilasciano *dopamina*[^3]
		- **cellule della midollare surrenalica**
			- embriologicamente analoghe ai neuroni simpatici postgangliari
			- ==rilasciano contemporaneamente epinefrina e norepinefrina==
	- la maggior parte delle fibre rilascia contemporaneamente diverse sostanze trasmettitoriali, o **cotrasmettitori**
- Cinque aspetti chiave della funzione neurotrasmettitoriale rappresentano ==bersagli potenziali della terapia farmacologica==:
	- sintesi
	- deposito
	- rilascio
	- attivazione recettoriale
	- termine dell'azione
>[!info]- Neurotrasmettitori di SNA, SNE e neuroni NANC (tabella)
>![Sistema nervoso autonomo, alcuni neurotrasmettitori di SNA, SNE e dei neuroni NANC (tabella).](https://i.imgur.com/WhRBxu4.png)
## Trasmissione colinergica
![Sistema nervoso autonomo, illustrazione schematica generale di una giunzione colinergica (non in scala).](https://i.imgur.com/7oqhuGl.jpeg)
- Le terminazioni e le varicosità dei neuroni colinergici contengono
	- un gran numero di **piccole vescicole legate alla membrana**
		- concentrate vicino alla porzione sinaptica della membrana cellulare
		- contengono la ==maggior parte dell'acetilcolina==
	- numero più piccolo di **vescicole grandi, a centro denso**
		- localizzate più lontano dalla membrana sinaptica
		- contengono ==neurotrasmettitori di natura peptidica in elevata concentrazione==
### Vescicole
1. Inizialmente sintetizzate nel pirenoforo, poi trasportate nelle terminazioni mediante trasporto assonale
	- possono anche essere riciclate diverse volte all'interno della terminazione
2. Dotate di *proteine di membrana associate alle vescicole* (*VAMP*)
	- allineano le vescicole stesse ai siti di rilascio sulla superficie interna della membrana plasmatica
	- prendono parte al processo di inizio del rilascio dei neurotrasmettitori
3. I corrispondenti siti di rilascio localizzati sulla superficie interna della membrana terminale nervosa contengono *proteine associate al sinaptosoma nervoso* (*SNAP*)
	- interagiscono con le VAMP
### Processo
#### Sintesi di Ach
- Avviene nel citoplasma, a partire dalla *colina* e dall'*acetil-CoA*, mediante l'azione catalitica della **colina acetiltransferasi** (**ChAT**):
	1. la colina viene trasportata dal liquido extracellulare all'interno delle terminazioni nervose attraverso un *trasportatore della colina* $Na^+$-dipendente (*CHT*)
		- questo co-trasportatore può essere bloccato da un gruppo di farmaci di uso sperimentale detti ==emicolini==
	2. Una volta sintetizzata, viene trasportata dal citoplasma nelle vescicole da un *trasportatore associato alle vescicole* (*VAT*)
		- trae energia dall'efflusso di $H^+$
		- questo scambiatore può essere bloccato dal ==vesamicolo==[^4]
- Processo rapido, tale da consentire un'elevata frequenza di rilascio
#### Deposito di Ach
- Avviene attraverso l'"impacchettamento" di "quanti" di molecole di Ach
	- generalmente 1000-50000 molecole in ciascuna vescicola
- La ==maggior parte== si trova in forma legata nelle vescicole, complessata al *proteoglicano vescicolare*      (*VGP*), che ha diverse cariche negative sulla sua molecola
	- le vescicole sono concentrate sulla superficie interna della terminazione presinaptica, attraverso l'interazione di proteine, dette *SNARE*, poste
		- sulle vescicole
			- sono SNAP dette *v-SNARE*
			- in particolare la *sinaptobrevina*
		- sul versante interno della membrana plasmatica
			- sono SNAP dette *t-SNARE*
			- in particolare *sintaxina* e *SNAP-25*
#### Rilascio di Ach
- ==Dipende dal $Ca^{2+}$ extracellulare==
- Si verifica quando il potenziale d'azione raggiunge la terminazione e causa un'entrata sufficiente di $Ca^{2+}$ attraverso *canali del calcio voltaggio-dipendenti di tipo N*:
	1. il calcio interagisce con la VAMP *sinaptotagmina* (nella membrana vescicolare)
	2. viene scatenato il processo di fusione della membrana vescicolare stessa con la membrana presinaptica
	3. si ha apertura di un poro direttamente nella fessura sinaptica
	4. attraverso il poro entrano rapidamente nella vescicola cationi:
		1. staccano le molecole di Ach dal proteoglicano
		2. ne determinano l'espulsione esocitotica nella fessura sinaptica
- Ogni depolarizzazione di un motoneurone somatico può causare il rilascio di diverse centinaia di quanti
	- per le terminazioni nervose autonome postgangliari è di minore entità
	- oltre all'Ach, vari cotrasmettitori vengono rilasciati allo stesso tempo
>[!warning]
> Il processo di rilascio è bloccato dalla ==tossina botulinica== attraverso la scissione enzimatica di due amminoacidi da una o più proteine coinvolte nel processo di fusione.
#### Legame e riciclo
1. Dopo il rilascio dalle terminazioni presinaptiche, le molecole possono legarsi ed attivare un recettore colinergico (*colinocettore*)
2. Alla fine, tutta l'Ach rilasciata si diffonderà entro l'area di azione di molecole di *acetilcolinesterasi* (*AChE*)
	- azione
		- Ach → colina + $CH_3COO^-$
		- entrambi i prodotti sono privi di un effetto farmacologico significativo
	- la maggior parte delle sinapsi ne sono ricche
	- si trova anche in altri tessuti
		- globuli rossi
		- le *butirrilcolinesterasi*, altre colinesterasi meno specifiche, si trovano in
			- plasma
			- fegato
			- glia
			- in molti altri tessuti
## Trasmissione adrenergica
![Sistema nervoso autonomo, diagramma schematico generale di una giunzione noradrenergica (non in scala).](https://i.imgur.com/vFCbJof.png)
- Anche i neuroni adrenergici trasportano una molecola precursore nelle terminazioni nervose (la *tirosina*), sintetizzano il trasmettitore catecolaminergico e lo depositano nelle vescicole legate alla membrana
### Sintesi adrenergica
>[!info]- Biosintesi delle catecolamine
>![Sistema nervoso autonomo, biosintesi delle catecolamine.](https://i.imgur.com/byfFAlf.png)
- Processo più complesso rispetto a quella dell'Ach
	- il prodotto finale è la noradrenalina
	- può differire fra i vari distretti anatomici
		- nella midollare del surrene ed altre aree del cervello, viene ulteriormente trasformata in *adrenalina*
		- la cascata biosintetica si ferma alla *dopamina* nei neuroni dopaminergici
#### Bersagli farmacologici
>Diversi processi che avvengono in queste terminazioni nervose sono potenziali siti d'azione farmacologica
- Conversione della tirosina in DOPA
	- tappa limitante la velocità della sintesi dei neurotrasmettitori catecolaminergici
	- può essere inibita dall'==α-metiltirosina== (==metirosina==)
		- analogo della tirosina
- *VMAT* (*trasportatore vescicolare per le monoammine*)
	- antiporto ad alta affinità per le catecolamine localizzato nella parete delle vescicole di deposito
	- può essere inibito dalla ==reserpina==
		- conseguente depauperamento del trasmettitore nei depositi
- *NET* (*trasportatore della noradrenalina*)
	- riporta noradrenalina e molecole simili dallo spazio sinaptico al citoplasma della cellula
	- anche denominato *uptake 1* o *reuptake 1* ed è in parte responsabile del termine dell'attività sinaptica
	- può essere inibito da ==antidepressivi triciclici== e dalla ==cocaina==
		- aumento dell'attività neurotrasmettitoriale nello spazio sinaptico
#### Rilascio
- Simile al processo $Ca^{2+}$-dipendente descritto per le terminazioni colinergiche
- Oltre al trasmettitore primario, vengono rilasciati anche
	- *ATP*
	- *dopamina β-ossidrilasi*
	- cotrasmettitori di natura peptidica
- Farmaci simpaticomimetici che agiscono in maniera diretta e mista (es. ==tiramina==, ==amfetamine== ed ==efedrina==)
	- sono in grado d'indurre rilascio del trasmettitore invescicolato attraverso un meccanismo   $Ca^{2+}$-indipendente
	- sono deboli antagonisti (alcuni sono inattivi) sugli adrenocettori, ma sono ottimi substrati dei trasportatori delle monoamine:
		1. avidamente captati dalle terminazioni nervose noradrenergiche attraverso i NET
		2. una volta entrati nelle terminazioni nervose, sono trasportati dal VMAT nelle vescicole, dove spiazzano la noradrenalina
		3. la NA viene, successivamente, estrusa nello spazio sinaptico con un meccanismo di trasporto inverso operato dal NET
>[!info]
>Le ==metanfetamine== inibiscono anche le *MAO*[^5] e hanno altri effetti che aumentano l'attività noradrenergica nella sinapsi.
#### Turnover
- A causa dell'elevata attività della MAO mitocondriali delle terminazioni nervose, c'è un turnover significativo di NA anche quando le terminazioni nervose si trovano in condizioni di riposo
- Escrezione dei prodotti → urine
	- si può ottenere una stima approssimativa del *turnover* delle catecolamine dalle analisi di laboratorio dei metaboliti totali[^6] in un campione di urine delle 24h
- La conclusione della trasmissione noradrenergica è il risultato di due processi:
	- diffusione semplice dal sito recettoriale
		- con metabolizzazione finale nel plasma e nel fegato
	- ricaptazione da parte di
		- NET
		- glia perisinaptica
		- altre cellule
>[!info]- Metabolismo ad opera di COMT e MOA
>![Sistema nervoso autonomo, metabolismo delle catecolamine libere ad opera di COMT e MOA.](https://i.imgur.com/O7qpzDc.png)
## Cotrasmettitori nelle fibre colinergiche e adrenergiche
- Molti sono anche trasmettitori *primari* nei nervi NANC
- Sembra che svolgano diversi ruoli funzionali a livello delle terminazioni nervose rilascianti Ach e NA
	- in alcuni casi, danno luogo ad un'azione più rapida o più lenta d'incremento o modulazione degli effetti del neurotrasmettitore principale
	- partecipano anche all'inibizione a *feedback* delle stesse terminazioni nervose e di quelle attigue
### Appendice: trasportatori per la ricaptazione dei neurotrasmettitori
- Come già accennato [[Introduzione - farmacologia#3. Trasportatori speciali|qui]], sono state identificate ampie famiglie di proteine trasportatrici di membrana, di cui le più importanti sono
	- *ABC* (*ATP-Binding Cassette*)
		- utilizzano l'energia derivante dall'idrolisi dell'ATP per effettuare il trasporto
	- *SLC* (*Solute Carrier*)
		- sono cotrasportatori
		- nella maggior parte dei casi, utilizzano l'energia proveniente dal flusso di $Na^+$ secondo gradiente elettrochimico
		- in alcune situazioni, possono trasportare i neurotrasmettitori in direzione opposta con meccanismi $Na^+$-dipendenti
#### Trasportatori SLC
- Sono cotrasportatori
- Meccanismo di trasporto:
	- nella maggior parte dei casi, utilizzano l'energia proveniente dal flusso degli ioni $Na^+$ secondo gradiente elettrochimico[^7]
	- in alcune situazioni, possono trasportare i neurotrasmettitori in direzione opposta con meccanismi $Na^+$-indipendenti
- *NET* (SLC6A2)
	- membro della famiglia al pari di trasportatori simili, responsabili della ricaptazione di
		- dopamina (*DAT*, SLC6A3)
		- 5-HT (*SERT*, SLC6A4)
	- proteine trasportatrici localizzate ovunque vi siano neuroni che utilizzano questi neurotrasmettitori
	- importante per le azioni periferiche di cocaina e amfetamine
	- a livello del SNC, NET e SERT sono importanti bersagli molecolari di diverse classi di farmaci antidepressivi
- Il *GABA* è il substrato di almeno 3 trasportatori SLC
	- *GAT1*
		- bersaglio della [[tiagabina]] (farmaco antiepilettico)
	- *GAT2*
	- *GAT3*
- Altre proteine SLC trasportano l'*acido glutammico* (principale trasmettitore eccitatorio del SNC)
# I recettori del SNA
>[!info]- Principali tipi di recettori (tabella)
>![Sistema nervoso autonomo, principali tipi di recettori (tabella).](https://i.imgur.com/rPoxdNj.png)
- I sottotipi dei recettori Ach presero i nomi dagli alcaloidi usati originariamente per la loro identificazione:
	- ==muscarina== → recettori muscarinici
	- ==nicotina== → recettori nicotinici
- Per quanto riguarda i recettori associati a fibre noradrenergiche, non fu possibile coniare semplici aggettivi dai nomi degli agonisti
	- si utilizza il termine **adrenocettore** per descrivere recettori che rispondono alle catecolamine
	- la classe degli adrenocettori può essere suddivisa in
		- *α-adrenocettori*
		- *β-adrenocettori*
		- *recettori dopaminergici*
# Neuroni non-adrenergici non-colinergici (NANC)
- Fibre nervose non manifestanti le caratteristiche istochimiche di fibre colinergiche o adrenergiche
	- ne sono presenti sia di motorie che di sensitive
- Sebbene le più comuni sostanze trasmettitrici trovate in queste terminazioni siano peptidi, in molte ne sono presenti anche altre (es. *NO sintetasi* e *purine*)
- Le fibre di questi neuroni sono, forse, meglio definite come ==fibre "sensitive efferenti"== o =="sensitive-loco efferenti"==
	- quando attivate dall'impulso sensitivo, sono in grado di liberare trasmettitori peptidergici della stessa terminazione nervosa
- Azione della *capsaicina*
	- neurotossina derivata dal pepe di Cayenna
	- può causare il rilascio di neurotrasmettitori (in particolare la *sostanza P*) da tali neuroni e, se in alte dosi, causarne la **distruzione**
- Sistema enterico → i NANC contengono uno o più dei seguenti enzimi o neurotrasmettitori:
	- *monossido d'azoto sintetasi*
	- *peptide correlato al gene della calcitonina* (*CGRP*)
	- *colecistochinina*
	- *dinorfina*
	- *encefaline*
	- *peptide liberante la gastrina*
	- *serotonina*
	- *neuropeptide Y*
	- *somatostatina*
	- *sostanza P*
	- *peptide intestinale vasoattivo* (*VIP*)
# Organizzazione funzionale delle attività del SNA
- La maggior parte degli effetti regolatori utilizza il meccanismo di retroazione (*feedback*) negativa
	- particolarmente importante per le risposte del SNA ai farmaci che agiscono su di esso
## Integrazione centrale
- Ai livelli cerebrali più alti (es. mesencefalo e bulbo), le due suddivisioni del SNA e il sistema endocrino sono integrate fra loro con
	- afferenze sensitive
	- informazioni provenienti dai centri più alti del SNC
- Queste informazioni sono tali che i primi ricercatori chiamarono
	- sistema parasimpatico → **trofotropico**
		- ovvero "che porta alla crescita"
		- usato per "riposare e digerire"
	- sistema simpatico → **ergotropico**
		- "che porta a dispendio di energia"
		- attivato per "combattimento o fuga"
- Ad un livello più fine d'integrazione in tronco, bulbo e midollo spinale, vi sono importanti interazioni che portano ad una cooperazione fra i due sistemi:
	- per alcuni organi, le fibre sensitive parasimpatiche esercitano un controllo riflesso sull'attività motoria simpatica
		- es. le fibre sensitive derivanti dai barocettori del seno carotideo presenti nel nervo glossofaringeo hanno un'importante influenza sull'attività efferente simpatica del centro vasomotorio
	- le fibre sensitive parasimpatiche nella parete della vescica urinaria influenzano significativamente l'efflusso inibitorio simpatico verso quell'organo
	- all'interno del SNE, le fibre sensitive che provengono dalla parete dell'intestino contraggono sinapsi sia sulle cellule pregangliari che su quelle postgangliari che contraggono la muscolatura liscia intestinale e le cellule secretorie
## Integrazione della funzione cardiovascolare
- La principale variabile controllata nella funzione cardiovascolare è la **pressione arteriosa media**
	- variazioni in una qualunque delle variabili interessanti la pressione arteriosa media evocheranno risposte omeostatiche secondarie che tenderanno a compensare la variazione prodotta
- Es. ==infusione lenta di noradrenalina==
	1. potente vasocostrittore → aumento delle resist. periferiche → aumento della press. art. media
	2. risposta
		- in assenza di un controllo riflesso:
			- es. paziente che ha subito un trapianto cardiaco
			- si ha aumento dromotropo e inotropo
		- in presenza di controllo riflesso:
			- la risposta negativa di autoregolazione dei barocettori all'aumento della pressione arteriosa media causa
				- minore efflusso simpatico al cuore
				- potente aumento della stimolazione parasimpatica al cuore
			- risposta mediata dall'aumento della frequenza di scarica delle fibre afferenti che si dipartono dai barocettori del **seno carotideo** e dell'**arco aortico**
	3. l'aumento dell'attività barocettoriale causa
		- notevole ==aumento della resistenza vascolare periferica==
		- ==aumento della pressione arteriosa media==
		- notevole rallentamento della frequenza cardiaca
	- la *bradicardia riflessa* è l'esatto opposto dell'azione diretta del farmaco
		- completamente prevedibile se si considera l'integrazione della funzione cardiovascolare ad opera del SNA
- ![Sistema nervoso autonomo, controllo autonomo ed ormonale della funzione cardiovascolare.](https://i.imgur.com/ZhMeTL5.png)
## Regolazione presinaptica
- Il ==controllo per retroinibizione== si trova anche a livello presinaptico nel SNA
- Tipologie di recettori presinaptici:
	- *recettori $\alpha_2$* a livello delle terminazioni nervose simpatiche:
		- questi recettori sono attivati dalla NA e da molecole simili
		- la loro attivazione fa diminuire l'ulteriore rilascio di NA dalle terminazioni nervose
		- meccanismo mediato da proteine G e determinante riduzione d'ampiezza della corrente del $Ca^{2+}$ in entrata
	- *recettore β presinaptico*
		- può facilitare il rilascio di NA da alcuni neuroni adrenergici
- **Autorecettori**
	- recettori presinaptici che rispondono alle sostanze trasmettitoriali rilasciate dalle terminazioni
	- sono, di solito, inibitori, ma molte fibre colinergiche[^8] ne presentano di *nicotinici eccitatori*
- **Eterocettori**
	- recettori regolatori rispondenti ad altre sostanze
	- possono essere attivati da sostanza rilasciate da altre terminazioni nervose contraenti sinapsi con quelle dove essi sono localizzati
		- es. alcune fibre vagali contraggono sinapsi nel miocardio con terminazioni simpatiche e inibiscono il rilascio di NA
>[!info]- Autorecettori, eterocettori ed effetti modulatori (tabella)
>![Sistema nervoso autonomo: autorecettori, eterocettori ed effetti modulatori nelle terminazioni nervose delle sinapsi periferiche (tabella).](https://i.imgur.com/cW3paKa.png)
## Regolazione postsinaptica
1. Modulazione conseguente al precedente stato di attività del recettore primario
	- meccanismo ben documentato in diversi sistemi recettore-effettore del SNA
	- si verifica
		- *up-regulation* → aumentata attivazione dei recettori
			- una forma estrema si verifica dopo la denervazione di alcuni tessuti, che dà luogo ad una ==supersensibilità da denervazione== del tessuto verso gli attivatori di quel tipo di recettore
			1. es. i *recettori nicotinici* sono normalmente localizzati solo nelle regioni della placca motrice giustapposte alle terminazioni nervose motorie somatiche
				- denervazione chirurgica → aumento marcato dei colinocettori nicotinici
					- su tutte le regioni della fibra
					- comprese anche le aree che prima non avevano nessuna connessione coi nervi motori
			2. es. la somministrazione prolungata di ==reserpina== (depauperante della NA) può causare un aumento della sensibilità delle cellule effettrici della muscolatura liscia e cardiaca
				- innervate dalle fibre simpatiche depauperate
				- avviene anche con altri farmaci depauperanti i depositi trasmettitoriali
		- *down-regulation* → diminuita attivazione dei recettori
2. Modulazione da parte di altri fenomeni simultanei provocati dallo stesso o da altri trasmettitori agenti su differenti recettori postsinaptici
	- es. ==trasmissione gangliare==:
		1. le cellule postgangliari sono attivate (depolarizzate) come risultato del legame di un appropriato ligando ad un recettore colinergico nicotinico neuronale ($N_N$)
		2. ne consegue un rapido **potenziale postsinaptico eccitatorio** (**EPSP**)
			- evoca, se viene raggiunta la soglia, un potenziale d'azione propagato
		3. questo evento è, spesso, associato a un **potenziale postsinaptico inibitorio** (**IPSP**) lento
			- post-potenziale iperpolarizzante di piccola ampiezza e lento sviluppo, ma più di lunga durata
			- l'iperpolarizzazione è dovuta all'apertura di canali $K^+$ ad opera dei colinocettori $M_2$
		4. l'IPSP è, a sua volta, seguito da un piccolo potenziale postsinaptico eccitatorio lento
			- causato dalla chiusura dei canali del $K^+$ legati ai colinocettori $M_1$
		5. infine, un EPSP tardivo molto lento può essere evocato da peptidi rilasciati da altre fibre
## Appendice: farmacologia dell'occhio
>L'occhio costituisce un buon esempio di un organo con molteplici funzioni correlate al SNA, controllato da differenti recettori autonomi
- La camera anteriore è il sito di diversi tessuti controllati dal SNA, comprendenti tre differenti muscoli:
	- **muscoli dilatatore** e **costrittore della pupilla** nell'iride
	- **muscolo ciliare**
### Attività nervosa parasimpatica e colinomimetici muscarinici
- Causano la contrazione di
	- muscolo circolare costrittore della pupilla → ==miosi==
		- effetto, in genere, presente in pazienti esposti a dosi sistemiche elevate - o a piccole dosi topiche - di colinomimetici, specialmente gl'inibitori organofosforici delle colinesterasi
	- muscolo ciliare → ==accomodazione del fuoco== per la visione da vicino
		- **ciclospasmo**: notevole contrazione del muscolo ciliare, che si verifica spesso nei casi d'intossicazione da inibitori delle colinesterasi
		- tensione trama reticolare → apertura pori → efflusso umor acqueo nel canale di Schlemm
- L'aumento di efflusso ==riduce la pressione intraoculare==
	- risultato molto utile nei pazienti affetti da *glaucoma*
	- tutti questi effetti possono essere prevenuti o antagonizzati da farmaci bloccanti i recettori muscarinici (es. ==atropina==)
### Attività nervosa simpatica e adrenomimetici
- Inducono la contrazione delle fibre del muscolo dilatatore pupillare orientate in senso radiale nell'iride, causando ==midriasi==
	- durante l'attivazione del simpatico
	- quando dei farmaci ==α-agonisti== vengono applicati nel sacco congiuntivale
- I *β-adrenocettori* sull'epitelio ciliare facilitano la secrezione dell'umor acqueo
	- il blocco di questi recettori (con ==β-bloccanti==) comporta riduzione dell'attività secretoria e della pressione intraoculare, offrendo un'altra terapia per il glaucoma
- ![Sistema nervoso autonomo, struttura della camera anteriore dell'occhio.](https://i.imgur.com/NNGmlFS.png)
# Modificazione farmacologica delle funzioni del SNA
- Alcuni farmaci producono effetti altamente specifici, mentre altri sono molto meno selettivi nella loro azione
	- es. farmaci che bloccano la propagazione del potenziale d'azione (es. ==anestetici locali== e alcune tossine naturali) sono realmente non selettivi nella loro azione: agiscono su un processo comune a tutti i neuroni
	- es. farmaci che agiscono sui processi biochimici coinvolti nella sintesi e nell'immagazzinamento dei trasmettitori sono più selettivi
- L'attivazione o il blocco dei recettori sulle cellule effettrici offre la massima flessibilità e selettività di un effetto ottenibile coi farmaci attualmente disponibili
	- inoltre, i singoli sottotipi possono essere attivati o bloccati selettivamente all'interno di ogni tipo principale
>[!info]- Effetti farmacologici sulle fasi della trasmissione vegetativa (tabella)
>![Sistema nervoso autonomo, fasi della trasmissione vegetativa: effetti di farmaci (tabella).](https://i.imgur.com/VPO3Or1.png)







---
# Reference
[[Farmacologia]]



[^1]: Ciò è indicato dal fatto che la rimozione degl'impulsi provenienti da ambedue le divisioni del SNA non arresta l'attività nei plessi né nella muscolatura liscia e nelle ghiandole da essi innervate. Anzi, una denervazione selettiva può causare un notevole aumento dell'attività motoria.
[^2]: Nota anche come *norepinefrina*.
[^3]: o *dopammina*
[^4]: farmaco di uso sperimentale
[^5]: *monoamminossidasi*
[^6]: talvolta definite "VMA e metanefrine"
[^7]: meccanismo di trasporto attivo secondario
[^8]: specialmente quelle motorie somatiche