---
stato: ideaL
tags:
  - Cardiologia
  - MedicinaInterna
sistema/apparato:
  - CardioCircolatorio
---
\2025-04-25 \18:06

--- 

## Eziologia 
![](https://i.imgur.com/CRaIrzY.png)

- Il blocco di conduzione AV può essere ==classificato in vari modi==.
### Classificazione 
- Le **eziologie** possono essere ==funzionali od organiche==
	- In parte simili alle cause intrinseche ed estrinseche della disfunzione del nodo SA.
	- Le forme di origine **funzionale** (autonomica, metabolica/endocrina e farmacodipendente) tendono a essere ==reversibili==.
	- La maggior parte delle **altre cause** determina alterazioni strutturali ==generalmente permanenti==, tipicamente fibrose, in segmenti dell'asse di conduzione AV
- Il blocco può essere classificato **sulla base della gravità**, come:
	- Blocco di primo grado
	- Blocco di secondo grado
	- Blocco di terzo grado
	- Blocco AV completo
- Oppure, **sulla base della localizzazione**, nell'ambito del sistema di conduzione AV. 

### Fattori neurormonali

- Un **innalzamento del tono vagale** può essere accompagnato da tutti i gradi del blocco AV.
	- Durante il sonno 
	- In soggetti ben allenati 
- **Altri fattori** associati a rallentamento del nodo AV e blocco della conduzione AV includono:
	- Ipersensibilità del ==seno carotideo==
	- ==Sincope== vasovagale
	- ==Sindrome da tosse e minzione==

- Anche un certo numero di ==alterazioni transitorie metaboliche ed endocrine==, oltre a ==vari agenti farmacologici==, può provocare blocco di conduzione AV reversibile.

### Malattie Infettive, Reumatiche, Oncologiche
- Numerose malattie **infettive** presentano un'affinità per il sistema di conduzione. Ad esempio:
	- La [[Borreliosi di Lyme|malattia di Lyme]] 
		- **Coinvolge** il cuore in una percentuale che arriva al ==50% dei casi==
		- Il **10%** dei pazienti affetti da cardite di Lyme sviluppa un ==blocco di conduzione AV== che è generalmente reversibile ma ==richiede la temporanea applicazione di pacing==
	- La [[Miocardiopatie e miocarditi#Malattia di Chagas Cardiaca|malattia di Chagas]], comune nell'America Latina, e la [[Treponema Pallidum - sifilide|Sifilide]] possono causare ==turbe più persistenti della conduzione AV==

- Alcune **malattie autoimmuni e infiltrative** possono provocare blocchi AV, come:
	- LES
	- ==AR==
	- Malattia mista del tessuto connettivo
	- Sclerodermia
	- ==Amiloidosi== (primitiva e secondaria)
	- ==Sarcoidosi==
	- Emocromatosi

- Anche alcune rare [[Neoplasie e lesioni cardiache|neoplasie maligne]]  possono compromettere la conduzione AV. 

### Fibrosi Progressiva e Senescenza

- La **fibrosi progressiva idiopatica** del sistema di conduzione è ==una delle cause più comuni== e degenerative del blocco di conduzione AV.
- L'**invecchiamento** è accompagnato da alterazioni degenerative descritte come "*sclerosi dello scheletro cardiaco sinistro*"; Queste sono a carico:
	- Dell'estremità superiore del setto interventricolare
	- Del corpo fibroso centrale 
	- Degli annuli aortico e mitralico 
- Il processo inizia, tipicamente, nella ==quarta decade di vita== e può essere accelerato da aterosclerosi e diabete mellito.

- **Forme rapidamente ingravescenti** di blocco cardiaco familiare progressivo sono state identificate in famiglie con ==mutazioni del gene del canale cardiaco del sodio== ([[Attività elettrica del cuore#Canali permeabili al sodio $Na_v1.5$|SCN5A]]) e di un secondo locus, mappato sul cromosoma 19.

### Malattie Neuromuscolari e Congenite
- Il blocco di conduzione AV è correlato ad alcune **malattie neuromuscolari ereditarie**, come:
	- [[Distrofie muscolari e altre patologie del muscolo|Distrofia miotonica]] con ripetizione di nucleotidi
	- Sindrome di Kearns-Sayre (stesso cap)
	- Numerose distrofie muscolari monogeniche
#### Condizioni congenite
- Un blocco AV **congenito** può essere osservato in caso di [[Cardiopatie congenite nell'adulto|anomalie cardiache congenite complesse]], come:
	- Trasposizione dei grandi vasi
	- Difetti del setto interatriale tipo ostium primum
	- Difetti del setto interventricolare
	- Difetti del cuscino endocardico (canale atrioventricolare)
	- Alcuni difetti di tipo ventricolo unico
- Il blocco AV congenito nel quadro di un cuore strutturalmente normale è stato osservato in bambini nati da ==madri con LES==. 
- Un **blocco AV iatrogeno** può verificarsi 
	- In corso d'interventi chirurgici sulla valvola mitrale o aortica 
	- Raramente 
		- In caso di irradiazione toracica 
		- Come conseguenza di ablazione transcatetere.

### Chirurgia dei difetti complessie 
- Il blocco AV è una ==complicanza decisamente rara== della correzione chirurgica dei **difetti del setto interatriale o interventricolare**
- Può complicare gli interventi di Fontan o Mustard per la correzione della trasposizione dei grandi vasi. 
### Malattia coronarica
- La malattia coronarica ==può provocare blocco AV transitorio o persistente==.
#### Spasmo coronarico
- In un quadro di **spasmo coronarico**, l'ischemia, in particolare ==nel territorio di distribuzione della coronaria destra==, può indurre blocco AV transitorio. 
#### Infarto miocardico acuto
- Nell'**infarto miocardico acuto**, un blocco AV ==transitorio== si sviluppa ==nel 10-25% dei pazienti==; 
- Si tratta per lo più di **blocco AV di primo o secondo grado**, ma si può riscontrare anche blocco cardiaco completo.
- Il blocco AV di secondo grado o di **grado più elevato** tende a verificarsi ==più spesso nell'infarto miocardico inferiore che in quello anteriore==. 
	- Tuttavia, nell'**infarto miocardico inferiore**, il ==blocco== è di solito a livello del nodo ==AV== con ==ritmi di scappamento più stabili== e limitati. 
	- Al **contrario**, l'**infarto miocardico anteriore acuto** 
		- Dà luogo a [[Aritmie#Ritmi di scappamento|ritmi di scappamento]] instabili, ampi e complessi 
		- È accompagnato da ==blocco== a livello 
			- Del complesso nodale AV distale
			- Del fascio di His 
			- Delle ==branche==
		- È associato a prognosi più sfavorevole e la mortalità è alta.

## Elettrocardiografia ed Gradi

- Il blocco di conduzione AV viene **tipicamente diagnosticato mediante l'ECG**
	- Questo **definisce** la ==gravità== dell'alterazione di conduzione e permette di intuirne la ==localizzazione==.
- Il blocco di conduzione AV si manifesta 
	- Come **rallentamento** nelle ==forme più lievi== 
	- Come **assenza** di conduzione in maniera intermittente o persistente, ==nelle varianti più gravi==

### Primo grado
>Rallentamento della conduzione attraverso la giunzione AV: **Intervallo PR > 200 ms**

>![Blocco AV di primo grado con rallentamento della conduzione nel nodo AV](https://i.imgur.com/SqzMdf2.png)
>- **Intervallo atrio-fascio di His** (AH) ==prolungato== 
>- L'**intervallo** fra il fascio di HIS e la prima attivazione ventricolare sull'ECG di superficie (**HV**) è ==normale==. 
>	- La normalità dell'intervallo HV indica una conduzione normale al di sotto del ==nodo AV==, fino al ventricolo
>- **I e V1** sono derivazioni e ECGrafiche di superficie, HIS è la registrazione dell'==elettrocardiogramma endocavitario== a livello del fascio di His.
>	- **A, H e V** sono designazioni per gli elettrocardiogrammi, rispettivamente,
>		- Atriale
>		- Del fascio di His
>		- Ventricolare destro

#### Sede
- **Nelle forme tipiche**, la ==sede== del ritardo si trova nel ==nodo AV==
- Può essere situata anche 
	- Negli atri
	- Nel fascio di His 
	- Nel sistema His-Purkinje
#### Rapporto con il QRS
- Un **complesso RS ampio** favorisce la diagnosi di ==alterata conduzione distale==
- Un **complesso QRS stretto** indica un ritardo 
	- A livello del nodo
	- Più raramente, del fascio di His
  
### Secondo Grado
> Nel blocco AV di secondo grado si osserva un'**assenza intermittente della conduzione** dell'impulso elettrico ==dall'atrio al ventricolo==.

- **Il blocco AV** di secondo grado è ulteriormente suddiviso in due sottocategorie:
	- Mobitz di tipo I o Wenckebach
	- Mobitz di tipo II

>[!info] Posizione e QRS
>- In entrambe le situazioni, il **blocco è quasi sempre distale** rispetto al nodo AV e la durata del complesso QRS può dare indicazioni utili per determinare il livello del blocco stesso. 
>- In assenza di un blocco di branca preesistente, un ritmo di scappamento QRS ampio comporta un blocco distale nel fascio di His o nelle branche; al contrario, un ritmo QRS ristretto implica un blocco nel nodo AV o nel fascio di His prossimale e un ritmo di scappamento che ha origine nella giunzione AV. 
>- I ritmi di scappamento QRS ristretti sono tipicamente più rapidi e più stabili rispetto ai ritmi di scappamento QRS ampi e vengono generati in sede più prossimale nel sistema di conduzione AV.
#### Mobitz di tipo I o Wenckebach
>![Blocco AV di secondo grado di Mobitz tipo 1](https://i.imgur.com/qOPvkER.png)


- La mancanza periodica di conduzione nel blocco di Mobitz tipo I è **caratterizzata da**
	- Un ==progressivo allungamento== dell'**intervallo PR**
	- Un'==abbreviazione== dell'**intervallo RR** 
	- Una ==pausa inferiore== al **doppio** dell'**intervallo RR immediatamente precedente**. 
- Il complesso ECG **dopo la pausa** evidenzia un ==intervallo PR più breve di quello immediatamente precedente==.
- Questo pattern elettrocardiografico insorge per lo più a **causa** della conduzione difettosa degli impulsi elettrici a livello del nodo AV.

##### Implicazioni Prognostiche
- È **importante distinguere** il blocco AV di secondo grado di tipo I da quello di tipo II 
	- Il secondo ha implicazioni prognostiche più serie. 
- Il blocco AV di secondo grado di tipo II è caratterizzato da **assenza intermittente della conduzione dell'onda P** senza alterazioni degli intervalli PR o RR precedenti.
- Quando il blocco AV è 2:1 [^4], può essere difficile differenziare il tipo I dal tipo II.

#### Caratteristiche del Blocco AV di Tipo II
>![](https://i.imgur.com/YXuM2Kq.png)
>Onde P multiple non condotte in seguito a un periodo di bradicardia sinusale con intervallo PR normale.
> Questo quadro indica una patologia significativa del sistema di conduzione, e richiede l'impianto di un pacemaker permanente.

- Il blocco di tipo II si verifica tipicamente nel **sistema di conduzione distale o sotto-hissiano**
- È spesso **associato a**
	- ==Ritardi della conduzione intraventricolare== (per es., blocco di branca)
		- Ha maggiori probabilità di **progredire** verso ==blocchi AV di grado più elevato==, rispetto al blocco AV di secondo grado tipo I. 
	- Una **serie di onde P non condotte** -> *blocco AV parossistico*
		- Denota una patologia significativa del sistema di conduzione. 
		- Questo è un'==indicazione per il pacing permanente==.

#### Blocco AV Completo
>![Blocco AV di grado elevato](https://i.imgur.com/DflESsg.png)
>- **A**: Onde P multiple non condotte con un ritmo di scappamento del complesso QRS stretto regolare probablimente originante dalla giunzione AV
>- **B**: Ampio scappamento del complesso QRS e PVC singolo. In entrambi i casi non vi è una relazione temporale costante fra le onde P e i complessi QRS

- Un'**assenza completa della conduzione dall'atrio al ventricolo** è definita blocco AV completo o di terzo grado. 
- Un blocco AV di grado intermedio fra il secondo e il terzo è definito blocco AV di alto grado e, come nel caso di blocco cardiaco completo, comporta una patologia avanzata del sistema di conduzione AV. 

## Diagnosi 


- Nella **valutazione del blocco AV**, i test diagnostici hanno lo ==scopo di determinare il livello del blocco==, soprattutto nei pazienti asintomatici, 
	- La **prognosi** e la **terapia** **dipendono** dal fatto che il blocco sia 
		- All'interno del nodo AV 
		- Sotto di esso. 

### Manovre diagnostiche e DDx
#### DDx blocco fibre AN vs nodo AV
- Le seguenti manovre possono fornire informazioni per la diagnosi:
	- ==Manovre vagali==
	- Massaggio del seno carotideo
	- Esercizio fisico
	- Somministrazione di farmaci con atropina o isoprotenerolo

- A causa delle differenze d'innervazione del nodo AV e del sistema di conduzione infranodale, la **stimolazione vagale e il massaggio del seno carotideo** rallentano la conduzione nel nodo AV, ma ==non hanno alcun effetto sul tessuto infranodale== e possono addirittura migliorare la conduzione, grazie a una ridotta velocità di attivazione dei tessuti distali. 

- Al contrario, **atropina, isoprotenerolo** ed **esercizio fisico** 
	- ==Migliorano== la conduzione ==attraverso il nodo AV== 
	- ==Ostacolano== la conduzione ==infranodale==

#### DDx blocco congenito vs acquisito
- Nei pazienti con blocco cardiaco **completo congenito** e un **complesso QRS ristretto**, lo ==sforzo aumenta tipicamente la frequenza cardiaca==
- Al contrario i soggetti con blocco cardiaco **completo acquisito** ==non rispondono all'esercizio fisico== con un'accelerazione della frequenza. 

### Studi elettrofisiologici
- Una valutazione diagnostica aggiuntiva, comprendente **esami elettrofisiologici**, può essere indicata per i pazienti che presentano sincope e sospetto blocco AV di alto grado. 
- Ciò è particolarmente **importante**
	- Se i **test non invasivi** ==non rivelano la causa== della sincope
	- Se il paziente ha una **cardiopatia organica** con tachiaritmie ventricolari ==alla base dei sintomi==. 

- L'esame elettrofisiologico ==fornisce informazioni più precise== sulla localizzazione del blocco di conduzione AV in condizioni di stress farmacologico e sotto sforzo. 

### Elettrogramma del Fascio di His

- La registrazione dell'**elettrogramma del fascio di His** mediante ==catetere posizionato al margine superiore dell'annulus tricuspidale== fornisce informazioni su tutti i livelli dell'asse di conduzione AV. 

- Un elettrogramma adeguatamente registrato **evidenzia**:
	- ==Attività atriale== locale
	- ==Elettrogramma di His==
	- ==Attivazione ventricolare== locale

- Quando monitorata simultaneamente ai tracciati ECG grafici della superficie corporea, è possibile determinare i **tempi di conduzione**:
	- Interatriali
	- Nodali AV
	- Infranodali (Fig. 225-5)

#### Intervalli di Conduzione
##### Intervallo PA [^1]
- È un ==indice del tempo di conduzione intra-atriale== 
- Dovrebbe essere > 50 ms.

##### Intervallo AH [^2] 
- Rappresenta la ==conduzione attraverso il nodo AV== 
- In condizioni normali è < 130 ms.

##### Intervallo HV [^3]
- Rappresenta la durata della ==conduzione attraverso il sistema His-Purkinje==
- È normalmente < 55 ms. 

#### Pacing

- Lo **stress prodotto dal pacing** può ==svelare la presenza di una conduzione AV anomala==.
- Il **blocco** AV di secondo grado di tipo **Mobitz I durante pacing** atriale a frequenza elevata è un *fenomeno normale*
	- Tuttavia, **quando** si verifica con lunghezze del ciclo atriale > 500 ms ==(< 120 battiti/min) in assenza di un tono vagale elevato==, *è anormale*.
- Tipicamente, il blocco AV di secondo grado tipo I è associato a un **prolungamento dell'intervallo AH**
	- Che rappresenta un ==rallentamento della conduzione e blocco del nodo AV==.
- Un blocco al di sotto del nodo con **prolungamento dell'intervallo HV**, o un elettrogramma del fascio di His **privo di attivazione ventricolare**, è *anomalo*
	- Tranne nel caso venga indotto dal pacing atriale ad alta frequenza o con extrastimoli o brevi intervalli di accoppiamento. 

### Valutazione dei Blocchi AV

#### Blocco AV di primo grado: 
- **Nella sua forma classica**, intranodale ed è accompagnato da ==prolungamento dell'intervallo AH==.
- Spesso, questo è dovuto all'effetto di farmaci (beta-bloccanti, calcio-antagonisti, digitale) o all'aumento del tono vagale. 
#### Blocco AV di secondo grado: 
- **Mobitz tipo I** è di solito ==intranodale==.
- **Mobitz tipo II** è ==infranodale==
	- Spesso a livello del sistema His-Purkinje. 
- **Quando** è presente una conduzione 2:1, è spesso ==difficile determinare il tipo del blocco AV di secondo grado==;
	- Tuttavia, il riscontro di un elettrogramma del fascio di His dopo ciascun elettrogramma atriale indica che il blocco si sta verificando nel sistema di conduzione distale.


## Prognosi in funzione dell'elettrofisiologia

- Se la registrazione intracardiaca, durante uno studio elettrofisiologico, rivela la presenza di un **blocco della conduzione His-Purkinje**, vi è un ==rischio maggiore== di progressione verso gradi più elevati di blocco ed è ==generalmente indicato il pacing==. 
- Nel quadro di un **blocco di branca**, l'==intervallo HV può rivelare la funzionalità della branca non bloccata== e la prognosi per lo sviluppo di un blocco di conduzione AV più avanzato. 
	- Un **prolungamento dell'intervallo HV** in pazienti con blocco di branca asintomatico è associato a un ==maggior rischio di sviluppo== di un blocco AV di grado più elevato. 
	- Il rischio aumenta quando il prolungamento dell'intervallo HV diventa più ampio, cosicché nei pazienti con un **intervallo HV > 100 ms** l'incidenza annuale di blocco AV completo si avvicina al 10%, con ==necessità di pacing==. 
- Nei pazienti con **blocco cardiaco completo acquisito**, anche se intermittente, l'==esame elettrofisiologico dà scarse indicazioni== ed è ==quasi sempre indicato l'impianto di un pacemaker==
## Terapia

- Il **pacing artificiale**, temporaneo o permanente, è il ==trattamento migliore== per i pazienti con malattia sintomatica del sistema di conduzione AV.
	- Tuttavia, **in ciascun paziente** è ==essenziale escludere le cause reversibili== di blocco AV e valutare la necessità di un supporto temporaneo alla frequenza cardiaca, in base alle condizioni emodinamiche.

### Misure Correttive
- Le seguenti misure possono aumentare la frequenza cardiaca:
	- Correzione degli ==squilibri elettrolitici== e dell'==ischemia==
	- Inibizione di un ==tono vagale eccessivo==
	- Sospensione di ==farmaci dotati di attività bloccante== il nodo AV
- Se il **blocco** si trova **nel nodo AV**, può essere utile un ==trattamento farmacologico aggiuntivo con atropina o isoproterenolo==.
- Poiché la maggior parte delle terapie farmacologiche richiede un certo lasso di tempo per diventare efficace, può essere necessario un pacing temporaneo.

### Tecniche di Pacing
#### Pacing transcutaneo
- La **tecnica più veloce** consiste nell'uso di un ==pacing transcutaneo==, ponendo le placche anteriormente sopra l'apice cardiaco (catodo) e posteriormente fra la colonna vertebrale e la scapola o sopra l'altezza del capezzolo destro (anodo). 

##### Efficacia del Pacing Transcutaneo

- **In fase acuta**, il pacing transcutaneo è ==altamente efficace==
- Ma la sua **durata** è **limitata** 
	- Dal disagio del paziente 
	- Dalla ==difficoltà nel catturare il ventricolo== a causa di modifiche dell'impedenza dei cateteri. 

#### Pacing Temporaneo Transvenoso

- Se un paziente richiede un **supporto** pacemaker che **duri più di alcuni minuti**, è meglio istituire un ==pacing temporaneo transvenoso==. 
- I **cateteri** per il pacing temporaneo possono essere posizionati nel sistema venoso giugulare o nella succlavia e fatti avanzare ==fino al ventricolo destro==, così da permettere, se necessario, un pacing temporaneo stabile per parecchi giorni.

#### Impianto di Pacemaker Permanente
- Nella maggior parte dei casi, **in assenza di una rapida risoluzione**, un blocco di conduzione distale rispetto al nodo AV richiede l'==impianto di un pacemaker permanente==.

--- 
# Reference:
[[Bradiaritmie]]


--- 
# Appendice:
[^1]: Il periodo che intercorre fra l'esordio dell'onda P sull'ECG di superficie e la comparsa della deflessione atriale sul catetere a livello del fascio di His
[^2]: Il tempo trascorso fra la deflessione più rapida dell'elettrogramma atriale nella registrazione del fascio di His e l'elettrogramma di His
[^3]: Periodo dall'elettrogramma di His all'esordio del complesso QRS sull'ECG di superficie 
[^4]: Per ogni due impulsi atriali (onde P) si verifica solo un impulso ventricolare (complesso QRS).
[^5]:
