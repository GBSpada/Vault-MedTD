---
stato: indice
tags:
  - Anatomia
  - Istologia
  - AnatomiaPatologica
  - Urologia
sistema/apparato:
  - GenitaleMaschile
---
\06-09-2024 \02:31

--- 


# Anatomia

![](https://i.imgur.com/Txq8qYp.png)
- La prostata normale ha la forma di una castagna e un volume di circa 20 cc
- Anatomicamente è divisa in **quattro regioni** fondamentali: 
	- ==Transizionale==
	- ==Centrale periuretrale==
	- ==Periferica== 
	- ==Anteriore fibromuscolare stromale==
# Istologia
https://medicine.nus.edu.sg/pathweb/normal-histology/prostate/
# Patologia
## Patologia infiammatoria
- La prostatite è una malattia infiammatoria della prostata che può presentarsi in forma acuta o cronica. 
	- È la ==terza malattia del tratto urinario per frequenza dopo l’ipertrofia prostatica benigna (IPB) e l’adenocarcinoma della prostata (PCA)==.
		- Colpisce una fascia d’età più bassa dell’IPB e del PCA 
	- La sua frequenza in Europa varia dal 3 al 16% degli uomini dopo il 40° anno di età.
- Può essere causata da un’infezione batterica, ma ==in molti casi l’eziologia resta sconosciuta==. 
- Su proposta del National Institute of Health (NIH), le prostatiti sono state classificate in ==nuove categorie==;
	- Mentre le prostatiti acute e croniche a eziologia batterica restano le stesse, è stato creato un ==nuovo gruppo definito prostatite cronica non batterica/sindrome del dolore pelvico cronico==
![](https://i.imgur.com/s5VVSQ3.png)

### Malattie infiammatorie specifiche
#### Prostatite batterica acuta (tipo I)
- È dovuta alla **diffusione di infezioni da batteri Gram-negativi del tratto urinario**
	- Verosimilmente causata da ==reflusso intraprostatico di urina infetta== e spesso susseguente a manipolazione uretrale. 
	- L'infiltrato infiammatorio acuto si diffonde nel parenchima ghiandolare
- Colpisce uomini dai 20 ai 40 anni e si associa a ==minzione dolorosa==, seguita da ==malessere==, ==febbre==, ==brividi== e ==dolore perineale==

#### Prostatite batterica cronica (tipo II)
- Differisce dalla forma acuta per una ==persistenza dell’infezione superiore ai tre mesi==.
- Sviluppo lento, spesso a episodi ricorrenti
#### Prostatite da micobatteri (tipo II)
- Il **coinvolgimento della prostata nella tubercolosi sistemica** varia 
	- Dal ==2 al 12%== per i pazienti affetti da ==localizzazione polmonare==
	- Dal ==75 al 90%== nella ==tubercolosi urogenitale==.
- Oggi origina più frequentemente come complicanza del *trattamento immunoterapico del* [[carcinoma uroteliale superficiale]] *con bacillo di Calmette-Guérin* (in circa il 50% dei casi)
- L’infezione è ==indistinguibile dalla tubercolosi sistemica==.
	- La prostata mostra **granulomi** con o senza necrosi caseosa, preferenzialmente ==localizzati nello stroma della periferia della ghiandola==, e in circa il 22% dei casi sono presenti microrganismi alcol-acido resistenti.
### Malattie infiammatorie a eziologia sconosciuta
#### Prostatite non batterica (tipo III)
- È una condizione infiammatoria della prostata ==a causa sconosciuta== e costituisce il fattore più frequente di prostatite (prevalenza 90-95% delle prostatiti)
	- Colpisce il 10-14% degli uomini, indipendentemente dall’etnia
	- Interessa tipicamente gli uomini sotto i 50 anni di età
- È caratterizzata da ==dolorabilità pelvica==, ==sintomi da svuotamento== e ==disfunzione sessuale==
- L’**eziologia** è controversa
	- Alcune evidenze sostengono l’==ipotesi infettiva== (batterica, virale, come clamidia, CMV, HSV)
	- Altre lo ==spandimento== tessutale ==di acido urico==
	- Altre ancora una ==risposta autoimmune== localizzata alla prostata, unite a una ==iperstimolazione neuromuscolare==
- **Istologicamente** la prostata è caratterizzata da ==iperplasia ghiandolare== per la presenza di un ==infiltrato infiammatorio linfomononucleato intraghiandolare e perighiandolare==, composto prevalentemente da linfociti T, CD4/CD17+ o CD8+, che infiltra e disgrega le cellule epiteliali delle ghiandole.
	- Le ghiandole infiammate vanno incontro ad ==atrofia dell’epitelio secretorio== e a ==iperplasia delle cellule basali==.
#### Prostatite cronica granulomatosa aspecifica (tipo III)
- **Epidemiologia**
	- Viene rilevata in circa lo 0,5% delle biopsie con patologie benigne.
	- Colpisce in prevalenza durante il VI decennio di vita. 
	- Circa il 70% degli uomini presenta infezioni urinarie 4 settimane prima della diagnosi. 
- **Sintomi**
	- È caratterizzata da sensazione di ==pesantezza urinaria, febbricola, brividi, piuria ed ematuria==
	- Si risolvono in pochi mesi
		- All'esame digitorettale la prostata può restare anormale anche per 8 anni
- L’**eziologia** è incerta
	- Si suppone sia causata da fuoriuscita di tossine batteriche, detriti cellulari e secrezione prostatica dai dotti ghiandolari occlusi nello stroma della ghiandola. 
- All’**esame clinico**, **ecografico** e alla **TC** 
	- ==Mima l’adenocarcinoma della prostata== e come questo è associata a ==livelli molto elevati di Prostate-Specific Antigen== (PSA)
	
##### Morfologia
![](https://i.imgur.com/NtErQsE.png)

- La lesione
	- **Inizialmente**, consiste di dotti e acini ghiandolari ripieni di ==neutrofili== e ==macrofagi schiumosi==, rotti e circondati da ==cellule giganti multinucleate==, ==macrofagi epitelioidi==, ==linfociti==, ==plasmacellule== ed ==eosinofili==
	- **In seguito**, si formano ==granulomi discreti==.
		- La **necrosi caseosa** è sempre ==assente== e le componenti linfocitaria e plasmacellulare sono sempre prevalenti sulla componente istiocitaria. 
	- **Infine**, la lesione evolve in un ==nodulo fibroso==. 

## Patologia iperplastica

### Intro
- ==Attorno ai 40 anni di età, il volume della zona transizionale comincia a crescere== di circa l’1,6% ogni anno, la velocità della crescita aumenta con l’età.
	- Questo processo esita in una **progressiva ostruzione delle basse vie urinarie** 
		- Questa è dovuta a ==iperplasia contemporanea delle componenti ghiandolare e stromale della ghiandola==.
			- Le zone iperplastiche si organizzano generalmente in noduli, per cui si parla anche di *iperplasia nodulare*
		- Dal punto di vista clinico si ha
			- Diminuzione dell’intensità e della forza del nitto
			- Esitazione iniziale
			- Nicturia
			- Sensazione di svuotamento incompleto
			- Fino all’ostruzione completa al deflusso dell’urina dalla vescica
	
### Epidemiologia
- È più frequente in Europa e negli Stati Uniti che in Oriente.
- L’iperplasia può comparire dalla metà del II decennio di vita.
	- La sua **frequenza** ==cresce bruscamente dopo i 40 anni di età==, fino a interessare il 50% degli uomini fra i 50 e i 60 anni.
	- La prostata, che pesa 20 g a 20 anni, a 70 anni può arrivare a pesarne circa 100.
	- Il 30-40% degli uomini che hanno oggi 40 anni, andranno incontro a prostatectomia per iperplasia entro gli 80 anni.
### Patogenesi
- Sebbene l’età giochi un ruolo fondamentale nel suo sviluppo, ==gli eventi che determinano l’instaurarsi dell’iperplasia sono in gran parte sconosciuti==.
- Gli **estrogeni** e gli **androgeni** ==partecipano== alla patogenesi della malattia. 
	- Con il crescere dell’età
		- **Diminuisce** il livello di ==5 $\alpha$-diidrotestosterone (DHT) tessutale== 
		- **Aumenta** il ==numero dei recettori nucleari degli androgeni (AR) e degli estrogeni (ER),== sia delle cellule epiteliali sia stromali.
			- I recettori AR ed ER ==spesso appaiono coespressi== sulle cellule epiteliali dell’iperplasia.
	- Questo determinerebbe un ==incremento della sensibilità delle cellule==, che reagirebbero proliferando.
	- **Farmaci** come la [[finasteride]], che bloccano la 5 α- reduttasi riducendo il livello di DHT, sono in grado di diminuire le dimensioni della prostata in uomini con iperplasia prostatica benigna (IPB) 
- È stata anche avanzata un’**ipotesi infiammatoria** che secondo molte evidenze potrebbe costituire la lesione scatenante la malattia. 
	- L’ipotesi prevede che la persistenza di un microambiente infiammatorio con la ==produzione di citochine, monochine e fattori di crescita== stimoli non solo la proliferazione cellulare, ma produca i ==radicali dell’ossigeno== (ROS), attivando un *circuito riverberante* che, favorendo le lesioni tessutali, mantiene l’infiammazione.
	- Infine, l’infiammazione favorirebbe 
		- La ==sensibilità ormonale==
		- La ==stimolazione neurale simpatica== 
		- La **differenziazione delle cellule stromali in mioepiteliali a fenotipo infiammatorio**:
			- In particolare, la ==produzione di [[Interleuchine]] e di b-FGF== (basic Fibroblast Growth Factor) che sono mitogenici sia per le cellule stromali sia per quelle epiteliali, e di ==[[TGF]]-β2== (Trasforming Growth Factor-β2) che, invece, inibisce la proliferazione epiteliale, mentre stimola quella dello stroma.
- Infine, è stato ipotizzato che durante l’invecchiamento lo ==stroma possa regredire a una forma embrionale== e quindi essere più sensibile alla stimolazione androgenica

>[!info] Rappresentazione schematica degli effetti dell’età e del rimodellamento tessutale sullo sviluppo dell’iperplasia prostatica
>![](https://i.imgur.com/60guO1O.png)
>- Nella prostata dei giovani uomini, **gli androgeni** metabolizzati dalla 5 α-reduttasi in DHT ==stimolano la differenziazione delle cellule epiteliali basali (celeste) in cellule secernenti (blu).==
>	- Le cellule secernenti esprimono i recettori degli androgeni (AR) e secernono i componenti del fluido seminale. 
>- Poche **cellule neuroendocrine** disperse (verde scuro) sono a contatto stretto con le cellule epiteliali e presumibilmente ne regolano la crescita, la differenziazione e la secrezione.
>- Le ghiandole sono circondate da uno stroma composto da **fibroblasti** (rosso scuro), **miofibroblasti**/cellule muscolari lisce (rosso chiaro) e matrice extracellulare in quantità mutualmente bilanciate e innervate dal sistema nervoso autonomo (verde), che ne provoca la contrazione favorendo l’espulsione del secreto prostatico. 
>- **Negli anziani sofferenti** di IPB
>	- Avviene un massivo rimodellamento tessutale nella zona di transizione della prostata, caratterizzato da ipertrofia delle cellule epiteliali e alterata secrezione delle cellule luminali: 
>		1) con ==calcificazione del secreto==, occlusione dei dotti e infiammazione;
>		2) l’infiltrato infiammatorio (giallo) produce ==citochine proinfiammatorie==
>		3) incrementando i radicali dell’ossigeno (ROS)
>		4) danneggiano sia l’epitelio sia lo stroma 
>		5) producono b-FGF e TGF-β1, che causano la proliferazione dello stroma e la sua differenziazione prevalente in miofibroblasti che, a loro volta, producono un eccesso di matrice extracellulare.
>	- L’alterata innervazione autonoma riduce la distensione delle cellule muscolari e causa un aumento del tono adrenergico.
>	- Un’alterata funzione neuroendocrina provoca la secrezione di peptidi neuroendocrini (NEP).
>	- Inoltre, c’è una forte regolazione positiva dell’attività della β-galattosidasi associata alla senescenza (SA-β-gal) e di vimentina nei pazienti sofferenti di IPB.

## Patologia neoplastica
### Epidemiologia
- Il carcinoma della prostata è diventato il ==secondo tumore per frequenza nel mondo==.
	- Rappresenta il 15% dei tumori maligni maschili, tuttavia costituisce il ==70% dei nuovi casi di neoplasia maligna nei Paesi industrializzati==. 
- Ci sono notevoli differenze di incidenza fra diverse regioni, etnie e Paesi. 
	- ==La maggiore incidenza si verifica in Australia e in Nord America==, seguite dai Paesi dell’Europa occidentale. 
	- In questi Paesi, ==i nativi americani e gli asiatici presentano un’incidenza dimezzata rispetto ai caucasici o ai latini==, mentre i neri africani riportano un’incidenza più alta. 
- L’==85% dei casi== viene ==diagnosticato dopo il 65° anno di età==, mentre prima del 50° anno costituisce soltanto lo 0,1% delle nuove diagnosi di neoplasia maligna.
	- Il carcinoma della prostata è ==responsabile di circa il 4% di tutte le morti per cancro==, anche se **solamente il 5,6% degli uomini con carcinoma della prostata morirà a causa della neoplasia**. 
- L’==alta incidenza== del carcinoma della prostata ==riflette== non soltanto un aumento del rischio, ma anche ==il miglioramento delle tecniche diagnostiche e lo screening sistematico== dei pazienti prima che appaia la sintomatologia.
	- La **bassa mortalità** è quindi responsabile dell’elevata prevalenza del tumore della prostata

### Fisiopatologia
- Definito sembra essere il ruolo degli [[Testosterone|ormoni sessuali]] maschili ==sia nell’insorgenza==, ==sia nella crescita== della neoplasia.
	- Il polimorfismo genico di [[Testosterone#^66e290|SRD5A2]], e ancora di più quello del recettore degli androgeni, potrebbero spiegare le differenze interetniche rilevate nell’incidenza. 
	- Circa la metà dei carcinomi della prostata mostra una *fusione TMPRSS2-ERG* che fonde l’oncogene ERG a sequenze, di solito non tradotte, del gene androgeno-regolato TMPRSS2, che quindi causerà l’iperespressione di ERG.
### Eziologia
#### Fattori genetici
- Il fatto che i **fattori genetici** abbiano un ==ruolo importante== nello sviluppo della neoplasia è documentato 
	- Dalla distribuzione geografica
	- Dalla differente incidenza del carcinoma della prostata nei diversi gruppi etnici
	- Dal fatto che ==popolazioni a basso rischio==, come quelle asiatiche, mantengano lo ==stesso rischio relativo anche dopo l’emigrazione== da più generazioni in Paesi ad alta incidenza. 
##### Ereditarietà
- È di fondamentale importanza anche la **familiarità** (la presenza di uno o più parenti con carcinoma della prostata aumenta il rischio di 5-11 volte)
- L’ereditarietà appare **dominante e X-linked**. 
- La classificazione molecolare dei carcinomi della prostata prevede a oggi ==6 famiglie di alterazioni genetiche guida ==(vedi [[#Fisiopatologia]]) che in gran parte si sovrappongono, 
	- Le famiglie con ==ETS riarrangiato== 
	- Quelle con la ==fusione TMPRSS2-ERG== 
	- Infine quelli con ==mutazione di SPOP e delezione di CHD1==, che escludono mutualmente le altre mutazioni
#### Fattori ambientali
- D’altro canto, l’incremento del rischio – rilevato in popolazioni di tutte le etnie – e l’insorgenza in età progressivamente inferiore suggeriscono come **anche fattori ambientali e stile di vita** siano rilevanti.
##### Carcinogeni alimentari
- Sebbene non sia stato ancora stabilito quali siano questi fattori, ==crescenti evidenze== puntano sull’importanza dei danni tessutali dovuti ai ==carcinogeni alimentari==, agli ==estrogeni delle carni== e agli ossidanti, come le cause scatenanti di un **ambiente prostatico infiammatorio** capace di innescare e stimolare lo sviluppo della neoplasia.
	- Studi di coorte indicano un **forte correlazione positiva** ==fra aumento del rischio e una dieta ricca di grassi animali e carni rosse conservate o arrostite, latte e formaggi==.
	- **Al contrario**, il ==licopene==, gli ==acidi grassi omega 3 del pesce==, ==soia e verdure crucifere==, come broccoli e cavoli, sono protettivi.
	- I ==danni genici somatici ed epigenetici== riscontrati  nell’atrofia proliferativa infiammatoria, nella neoplasia intraepiteliale prostatica PIN e nel carcinoma della prostata forniscono una ==prova degli effetti dell'infiammazione sull'epitelio== e quindi del legame fra carcinogeni e sviluppo del cancro
##### Altri fattori
- Gli effetti di fattori ambientali, per esempio occupazionali, e del comportamento sessuale non sono ancora stati chiariti. 
### Diagnosi
#### Clinica
- La ==maggioranza== dei carcinomi della prostata è **asintomatica**
- Lesioni sospette vengono **in genere individuate** mediante ==screening dell’antigene prostatico specifico (PSA) sierico, seguito da esame digitorettale (DRE) e diagnostica per immagini==
	- ==Livelli sierici di PSA molto alti sono indice di un tumore molto avanzato==, di solito metastatizzante le ossa
	- Lo screening ha permesso di identificare la maggior parte dei carcinomi in uno stadio tale da rendere molto rare le manifestazioni date da forme più avanzate quali: dolore pelvico, ostruzione urinaria e rettale, sanguinamento
#### Ecografica
- Alla **ultrasonografia transrettale**, il 70-75% dei tumori si presenta come un’==area ipoecoica==
	- ==Nel 25-30%== ==la neoplasia risulta isoecoica== e viene confusa con il tessuto normale.

#### Criterio per l'agobiopsia
- I pazienti con alti livelli di PSA, oppure con esplorazione digitorettale o diagnostica per immagini sospette, vengono sottoposti a biopsie prostatiche multiple, in modo da esplorare tutto l’organo, per la **conferma istologica della diagnosi**


> [!info] info
> Il tumore della prostata insorge prevalentemente dalla zona periferica, ma ==l’8% delle rimozioni della zona transizionale iperplastica== – eseguite ==mediante resezione transuretrale (TURP)== – ==risulta== poi ==positivo per carcinoma==

### Classificazione
#### Neoplasia prostatica intraepiteliale
- ==La maggioranza delle neoplasie prostatiche== origina dalla **trasformazione neoplastica dell’epitelio secernente della porzione acinare delle ghiandole**
	- Questa progressivamente va incontro a displasia ingravescente, neoplasia in situ, e in seguito acquisisce caratteri di invasività.
	- Il 20-25% delle HGPIN progredisce verso una neoplasia invasiva entro un anno e la sua estensione è un predittore forte di neoplasia nelle biopsie susseguenti.
##### Morfologia
![](https://i.imgur.com/PyUSTN3.png)

###### Aspetto tissutale
- La PIN può assumere diversi pattern di crescita: piatta, papillare, cribriforme, a ciuffi, invertita, a cellule ad anello con castone 
- La neoplasia intraepiteliale di **alto grado** (HGPIN) è caratterizzata dalla ==proliferazione== di cellule epiteliali secernenti displastiche ==all’interno dei dotti e degli acini ghiandolari==. 
- Le cellule dello strato basale sono rarefatte o focalmente perdute
	- ==Fondamentale per la diagnosi differenziale==
###### Aspetto cellulare
- Le cellule presentano gli ==stessi caratteri citologici e fenotipici del carcinoma invasivo== con
	- **Nuclei** ingranditi 
	- Numerosi **nucleoli** prominenti
###### Immunoistochimica
- La dimostrazione della presenza di cellule dello strato basale conferma la diagnosi di HGPIN e richiede che vengano identificate mediante colorazione immunoistochimica, sfruttando la loro peculiare espressione 
	- **Citoplasmatica** di ==citocheratine ad alto peso molecolare CK5/6 o 34βE12==
	- **Nucleare** di ==p63==.
##### Biologia molecolare
- Le alterazioni geniche delle **HGPIN** sono **simili a quelle delle neoplasie invasive**:
	- LOH 8p12-21, 8p22, 12pter-p12 e 10q11.2
	- Guadagno dei cromosomi 7, 8,10,12, 8p24
	- Espressione della proteina ERG e perdita di PTEN. 
- È inoltre epigeneticamente simile al carcinoma invasivo in termine di ==alleli metilati del gene proapoptotico ASC, o dei geni APC, GSTP1 e RARB2==
#### Adenocarcinoma della prostata
##### Carcinoma intraduttale
- Definisce una proliferazione intraduttale o intracinare caratterizzata da una ==severa displasia architetturale e citologica==, di solito ==associata a carcinoma invasivo di grado elevato==. 
- Di fatto rappresenta la ==diffusione tumorale invasiva all’interno di dotti e acini== durante la progressione di neoplasie prostatiche aggressive di origine acinare o duttale
##### Carcinoma invasivo
![](https://i.imgur.com/HfuB1mz.png)
###### Macroscopicamente 

- Il carcinoma della prostata è di solito ==multicentrico== e prevalentemente localizzato ==alla periferia dell’organo==.
- La **superficie di taglio** del carcinoma si presenta sotto forma di ==noduli multipli, bianco- giallastri==, ==di consistenza aumentata==, “sottocapsulari” difficilmente riconoscibili rispetto al parenchima non neoplastico. 
###### Microscopicamente
- Il ==98%== degli adenocarcinomi prostatici origina ==dalla porzione acinare== delle ghiandole prostatiche, i restanti originano dalla porzione duttale.
- Il **carcinoma** appare composto da ==piccole ghiandole dismorfiche==, più o meno confluenti, affollate e disorganizzate, ==che infiltrano lo stroma prostatico== e scompaginano il disegno ghiandolare dell’organo. 
	- I **tumori ben differenziati** sono composti da ==ghiandole piccole, rotondeggianti, uniformi== e tappezzate da un ==unico strato di cellule== neoplastiche, 
		- Queste appaiono a loro volta uniformi, con nucleoli evidenti e ==positive per alfa-metil-CoA racemasi (AMACR) e NKX3.1==
		- Le cellule dello strato basale CK34βE12+/p63+ sono assenti.
	- **Nei tumori scarsamente differenziati**
		- **Le cellule**
			- Diventano ==polimorfe==, ==ipercromatiche==, aumenta l’evidenza dei nucleoli 
		- **L’organizzazione ghiandolare** diventa ==sempre meno evidente e rudimentale==, fino a quadri di crescita caratterizzati da singole cellule infiltranti lo stroma o da pattern di crescita solida.
			- Spesso, le ghiandole neoplastiche hanno un ==contenuto denso==, a volte mucinoso e rosato o che forma cristalloidi eosinofili.
		- I *corpora amylacea* frequenti nel parenchima normale ==sono== di solito ==assenti==.
- È da notare che le cellule neoplastiche hanno una ==citologia molto variabile==. 
	- L’**unico carattere costante** è la presenza di un ==nucleo contenente uno o più nucleoli eosinofili==, molto grandi, con un alone perinucleolare decolorato e cromatina addensata alla periferia.

### Prognosi ed evoluzione
- I fattori prognostici più importanti sono rappresentati dal ==grado di differenziazione e dallo stadio della neoplasia==. 
	- Gli stadi I e II hanno una sopravvivenza del 90%
	- Lo stadio III del 40%
	- Lo stadio IV del 10% a 5 anni.
- Fattori prognostici infausti sono l’invasione neurale e vascolare e la presenza di tumore sui margini chirurgici.
#### Stadiazione
- Al contrario di altre neoplasie, nelle quali l’andamento clinico è determinato dalla popolazione cellulare meno differenziata, nel carcinoma della prostata ==la prognosi è meglio definita dalla somma dei due gradi di differenziazione più rappresentati nella neoplasia==
- Per questo motivo, il grading del carcinoma della prostata viene stabilito mediante il **sistema di gradazione di Gleason** 
	- Si basa sul riconoscimento di ==cinque pattern di crescita ghiandolare e di infiltrazione==, ognuno definito con un numero progressivo (**score**) che va da 1, il più differenziato, a 5, il più displastico. 
	- Per ogni tumore, ==i due pattern di crescita più rappresentati== vengono stabiliti e ==identificati con lo score== appropriato, e la somma dei due numeri definisce il grado di differenziazione della neoplasia.
		- I **tumori più differenziati** hanno uno ==score 2== (1+1)
		- I **meno differenziati** hanno uno ==score 10== (5+5). 
		- La maggioranza dei carcinomi della prostata ha uno score compreso fra 5 (2+3) e 7 (3+4).

- Il grado di Gleason ha buon valore prognostico, tuttavia alcune sue caratteristiche di valutazione hanno un ==impatto negativo sulla valutazione clinica del paziente==: 
	- Per esempio, uno score **7** può essere dovuto a un grado di Gleason ==3+4 o 4+3==, che hanno una gravità ma vengono entrambi interpretati come una neoplasia di grado intermedio
- ==Per questo motivo==, un gruppo di studio condotto da Epstein J.I. nel 2015 ha validato un ==sistema di gradazione alternativo==, pur basandosi sui principi elaborati da Gleason. Tale sistema è stato ==adottato== ufficialmente nel 2017 ==dall’American Joint Committee on Cancer (AJCC)==
#### Metastasi e diffusione
>[!warning] Nota bene:
>- ==La disseminazione== tumorale diffusa, spesso associata a sepsi e polmonite, ==è la causa principale di morte== per carcinoma prostatico. 


- Un’alta percentuale di carcinomi della prostata **invade** ==precocemente la capsula dell’organo e il tessuto periprostatico== a causa della loro posizione sottocapsulare.
	- L’invasione **perineurale** ==all’interno della prostata== è praticamente ==sempre presente==, tuttavia non influenza la prognosi, ed è frequente anche l’invasione dei nervi periprostatici. 
	- Le **vescichette seminali** sono ==interessate== per estensione diretta della neoplasia
	- Mentre l’invasione diretta della **vescica** è ==rara== e tardiva. 
- Il carcinoma **metastatizza** per ==via linfatica ai linfonodi otturatori==, e successivamente diffonde agli iliaci e ai periaortici. 
	- Anche le metastasi **polmonari** avvengono per via linfatica, ==attraverso il dotto toracico==.
- Le ==cellule neoplastiche sono precocemente isolabili dal sangue== e la **metastatizzazione per via ematica** del carcinoma prostatico ==predilige lo scheletro==: le coste, la colonna vertebrale e le ossa della pelvi.
	- Si tratta di localizzazioni frequenti, molto dolorose e spesso seguite da fratture patologiche, che rappresentano un problema clinico molto significativo.
#### Marcatori molecolari
- Infine, l’andamento del carcinoma della prostata è determinato da alcuni **marcatori genetici e molecolari**. 
	- Pazienti con **DNA tumorale diploide**, anche in presenza di metastasi linfonodali, ==sopravvivono in media 20 anni dopo l’asportazione== chirurgica della neoplasia. 
	- Pazienti con **DNA aneuploide**, invece, ==meno di 5 anni==. 
- Gli **stadi precoci** della carcinogenesi sono caratterizzati da ==perdite alleliche dell’8p, 10q e del 16q==; 
- I tumori **più avanzati** da ==perdite alleliche di 13p gene RB, 17p gene p53 e 18q gene DCC==.
	- ==Guadagni allelici dei cromosomi 7, 8 e 12 sono caratteristici dei tumori più aggressivi==, e sono marcatori prognostici negativi.
	- La presenza di **attività telomerasica** rappresenta un marcatore di progressione neoplastica.
	- L’**amplificazione dei geni** ==c-erbB-2 e c-erbB-3== correla con la progressione e le recidive.

--- 
# Reference:
[[Apparato genitale maschile]]
Gallo d'amati