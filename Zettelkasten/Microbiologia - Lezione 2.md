27-04-2023 19:27
Stato: #ideaLez 
Tag: #Microbiologia 



![[Microbiologia lezione 2 1.docx]]

# BATTERIOLOGIA GENERALE
## Intro

***La batteriologia studia le caratteristiche dei batteri da un punto di vista funzionale, strutturale e genetico.***

![Cellula procariote vs eucariote](https://i.imgur.com/EDVPxhH.png)
La cellula batterica viene classificata come **procariote**, termine che, dal greco, rappresenta il concetto di **_nucleo primordiale._** E’ fondamentale riconoscere le grandi differenze tra cellula eucariote e procariote, poiché conoscendo a fondo quest’ultime si capisce come debellare la malattia dovuta ai **patogeni**.

|            Differenze                             | Cellula eucariote                      | Cellula Procariote               |
| --------------------------------------- | -------------------------------------- | -------------------------------- |
| Materiale genetico                      | DNA lineare con genoma diploide        | DNA circolare con genoma aploide |
| Mitocondri, Apparato del Golgi, RER/REL | Si                                     | No                               |
| Ribosomi                                | 70S : 50S e 30S                        | 80S : 60S e 40S                  |
| Parete Cellulare                        | No                                     | Si                               |
| Riproduzione                            | Mitotica/Meiotica ma comunque sessuata | Asessuata, per scissione binaria |


L’uomo, come tutti gli animali, è un **eucariota**, insieme a **piante**, **alghe**, **funghi** e **protozoi**.

La principale ed enorme differenza è nel **materiale genetico:** nel batterio, infatti, è rappresentato da _una singola molecola di DNA circolare con genoma aploide, **il Nucleoide**._

**_RICORDA CHE:_** Il genoma rappresenta l’insieme dei geni, ovvero dell’informazione, fondamentale per la sopravvivenza, su cui poi si baserà il **Codice Genetico.**

Nel batterio non vi sono mitocondri, l’apparato del Golgi o il reticolo endoplasmatico.

Vi sono i **ribosomi**, ma con [**coefficiente di sedimentazione (S)**](https://it.wikipedia.org/wiki/Coefficiente_di_sedimentazione) differente. Interessante tale coefficiente, in quanto rende i ribosomi batterici ancor più **piccoli** e **leggeri**. E’ importante conoscere anche questo aspetto dei batteri, poiché esistono vari antibiotici che, agendo sui ribosomi, bloccano la sintesi proteica batterica; infatti, tutto ciò **aumenta la selettività degli stessi antibiotici**. Maggiore selettività, dona maggiore specificità, da cui deriva una **minore tossicità**. Tale meccanismo funge da guida importante nel nostro organismo.

La riproduzione batterica inoltre è esclusivamente asessuata ed avviene per scissione binaria.

La membrana citoplasmatica ha diversa composizione chimica e i batteri posseggono, oltre alla membrana, anche la **parete batterica**, _ovviamente non presente negli organismi eucarioti_.


## **TEORIA DELL’ENDOSIMBIOSI**

Stipulata dalla **Margulis**: sostiene che _le cellule eucariote apparvero per la prima volta quando una cellula procariote (batterio) venne assorbita da un'altra cellula senza essere digerita._ E dunque si crede che il mitocondrio non sia nient’altro che un derivato del batterio.


## **CLASSIFICAZIONE BATTERICA IN BASE ALLA FORMA:**

-       **Cocchi:** forma sferica.

-       **Bacilli:** forma cilindrica; la forma dei due poli terminali può essere ad angolo retto o arrotondata o affusolata. Queste differenti morfologie indicano batteri di tipo diverso.

-        **Coccobacilli:** con forma variabile da tonda ad ovale allungata.

-        **Vibrioni:** bastoncelli ricurvi su un solo piano a forma di virgola, con un lungo flagello polare.

-        **Spirilli o Spirochete:** Ricurvi su più piani.

## **STRUTTURE DELLA CELLULA PROCARIOTICA**

Esse si dividono in **fondamentali** e **facoltative** _(a vantaggio del batterio se presenti)._

Le strutture fondamentali comprendono:

·       la parete cellulare o peptidoglicano;

·       la membrana citoplasmatica;

·       il nucleoide;

·       il citoplasma;

·       i mesosomi, deputati a produrre energia

>[!warning]- Nota bene :
>In realtà i mesosomi sono risultati essere degli artefatti dei processi di fissazione. Il fatto che essi tendano a formarsi in precise zone della membrana citoplasmatica  suggerisce però che la membrana stessa possa presentare regioni diverse con peculiari specializzazioni strutturali e funzionali.

Altre componenti particolari presenti nei batteri sono le cosiddette **strutture facoltative** e sono:

·       la _capsula batterica_;

·       _strato mucoso_

·        _i_ _pili_ (di diverso tipo);

·       _i flagelli_ (per il movimento);

·       _le spore_ (per quanto concerne queste ultime, i batteri vengono inoltre classificati in batteri **sporigeni** e **non sporigeni**, in base alla capacità di produrre spore).

**_RICORDA CHE:_** Nel batterio non vi sono mitocondri, che producono ATP (energia). Un essere vivente che non può produrre energia vive per **parassitismo** nel metabolismo di altri organismi.


### LA PARETE CELLULARE

La parete cellulare è peculiare dei batteri. Essa è fondamentale perché **_delimita i confini esterni, ne definisce la forma e l’integrità;_** Questa struttura è così importante che sue modificazioni strutturali, anche minime, comportano la perdita delle caratteristiche essenziali per la vita. la possiedono tutti i batteri con alcune eccezioni, quali il **Mycoplasma** _(assenza della parete)_ e la **Clamydia** _(pareti con composizione particolare)._

I due grandi gruppi batterici risultano essere:

![Gram negativi vs gram positivi](https://i.imgur.com/4SOsMjp.png)
1. **GRAM POSITIVI:** possiedono 
	- una membrana citoplasmatica
	- un leggero strato di transizione detto spazio periplasmatiche 
	- una zona occupata da peptidoglicano (parete cellulare) estremamente spessa.

1. **GRAM NEGATIVI:** possiedono
	- Una prima membrana plasmatica, 
	- Nello strato periplasmatico una componente di peptitoglicano sottile
	- Esternamente un’altra membrana, definita _membrana esterna_.

**RICORDA CHE:** Vi sono farmaci, come la penicillina, che bloccano la sintesi del peptidoglicano: quando agiscono su Gram **Positivi**, li trasformano in *protoplasti* in cui si denota l’assenza della parete, sopravvive solo in un ambiente isotonico ma possono moltiplicarsi e formare una nuova parete; quando agiscono su Gram **Negativi,** li trasforma in *sferoplasti* in cui sono presenti dei residui di parete, sono molto fragili e scoppiano se non si trovano in ambienti isotonici.

Hans Christian Joachin Gram, nato a Copenaghen, nel corso della seconda metà del 1800 _(1884)_ mise a punto la **colorazione di Gram** (**regressiva** e **differenziale** poiché usa più coloranti).

#### COLORAZIONE ISTOCHIMICA DEI BATTERI:
![Colorazione gram ](https://i.imgur.com/zbUD0Ig.png)

1.     Fissare gli strisci al colore;

2.     Si colora il vetrino con un particolare colorante detto cristalvioletto (blu/viola) per 1-2 minuti;

3.     Si guarda il tutto al microscopio (ottico) e si nota che i batteri risultano tutti colorati di blu/viola;

4.     Successivamente si fissa con Lugol di iodio-iodurato;

>[!info]- Reattivo di Lugol
><iframe height= 800 width= 100% src="https://it.wikipedia.org/wiki/Reattivo_di_Lugol"></iframe>

5.     Decolorare per 10s circa con alcool-acetone;

6.     Rimettere il vetrino sotto al microscopio e denotare il cambiamento, alcuni batteri perdono la colorazione bluastra/violacea caratteristica che avevano assunto in precedenza;

7.     Coprire con safranina (o fucsina, più utilizzata negli ultimi periodi). Lavorare con acqua, asciugare e fissare nuovamente.
>[!info]- Safranina:
>Safranina (Safranina O o rosso basico 2) è una colorazione biologica utilizzata in istologia e citologia. La safranina viene utilizzata come controcolorazione in alcuni protocolli di colorazione, colorando i nuclei cellulari di rosso. Questa è la controcolorazione classica sia nelle colorazioni di Gram che nella colorazione delle endospore. Può anche essere utilizzata per la rilevazione di cartilagine, mucina e granuli di mastociti.

Infine, si nota come i batteri che erano stati decolorati dall’alcool, sono diventati rossi _(sono stati colorati dalla sofranina, o dalla fucsina)._

**IL PRINCIPIO**

I batteri **Gram +**, che hanno uno strato di peptidoglicano **spesso,** una volta colorati e fissati, assorbono completamente il cristalvioletto e lo mantengono nonostante la successiva decolorazione.

Invece nei batteri di tipo **Gram –** (con poco peptidoglicano) il decolorante agisce come **solvente lipidico** _(perché ricordiamo che sulla parete dei gram – troviamo dei lipidi, idrofobici, che assorbono l’alcool e lo lasciano permeare all’interno)_, rimuovendo tutto e permettendo così il rilascio del complesso **CV-I** _(creatosi con lo iodio durante la fase di fissaggio)_, consentendo poi la colorazione di rosso.

#### FUNZIONI DELLA PARETE CELLULARE BATTERICA

·       protezione meccanica, chimica, osmotica (contro gli stessi batteri)

·       permeabilità aspecifica

·       definizione della forma

·       funzione immunitaria (facilita e stimola il sistema immunitario)

·       funzione di virulenza

>[!info]- Definizione virulenza
La virulenza è la capacità di un agente patogeno (come un batterio, un virus o un fungo) di causare malattie gravi o letali in un ospite infetto. La virulenza dipende da diversi fattori, tra cui la capacità dell'agente patogeno di infettare l'ospite, la sua capacità di evadere il sistema immunitario dell'ospite e la sua capacità di produrre sostanze tossiche che danneggiano le cellule dell'ospite. La virulenza è un importante fattore da considerare nella valutazione del rischio di una malattia infettiva e nella scelta dei trattamenti medici appropriati.

·       funzione di ancoraggio

·       funzioni metaboliche

·       responsabilità del fenomeno della colorazione di Gram.

·       protezione dalla lisi dovuta a lisozima (enzimi litici).

#### LA PARETE CELLULARE NEI GRAM+

Essa ripropone nella membrana plasmatica il **doppio strato fosfolipidico** ed uno **spesso strato di peptidoglicano**, struttura molto rigida e costituita da diversi elementi che si assemblano fra di loro creando una sorta di “rete”.

![Acidi tecoici](https://i.imgur.com/Wz7XY38.png)
La sua peculiarità è essere composta da tre parti importanti:

**1.**     **SCHELETRO PORTANTE** costituito da due zuccheri: N-acetilglucosamina (NAG) e N-acetilmuranico (NAM). I due zuccheri si alternano in sequenza alternata con legami beta 1-4 glicosidici.

![Peptidoglicano](https://i.imgur.com/E8sV70s.png)

**_Ricorda Che:_** _Il lisozima è contenuto principalmente nella saliva; esso riesce ad idrolizzare tali legami._

**_2._**     **CORTA CATENA TETRAPEPTIDICA** 
![Peptidoglicano](https://i.imgur.com/V6w4wd4.png)

Legata al IV al gruppo carbossilico del NAM. Sono presenti 4 amminoacidi: L-alanina, D-acido glutammico, L-lisina e D-alanina. Durante la biosintesi del peptidoglicano la catena non è un tetra ma un Penta peptide, che termina con un dimero D-ala, D-ala. La Polimerizzazione, ovvero l’allungamento che forma le catene di aminozuccheri, avviene per mezzo dei domini funzionali delle PBP (proteina legante la penicillina). _Su tali enzimi possono agire antibiotici come penicillina o beta-lattamici._

**3.**     **I LEGAMI CROCIATI**, sono legami che avvengono all’esterno, dove il batterio non può produrre ATP, e si riscontrano tra il III ed il IV amminoacido di una successiva catena tetra peptidica. Questo legame tra D-alanina e L-lisina è definito **transpeptidizzazione,** avviene per mezzo della transpeptidasi.

**_Ricorda Che:_** _Nei Gram+ vi sono più legami crociati dei Gram-._

Nei Gram+ sono presenti **due diversi acidi:**

Questi possono arrivare a costituire oltre il 50% della parete cellulare. Formano una fitta rete all’esterno della cellula, ostacolando l’ingresso delle sostanze a basso peso molecolare; stimolano rilascio di monochine e citochine come mediatori del processo infiammatorio. _[Un fattore di virulenza è in grado di aumentare l’attività patogenetica di un batterio (es il flagello è un fattore di virulenza poiché permette lo spostamento).]_

Le molecole principali sono:

• **L’acido tecoico**, che è un fattore di **_virulenza_**. 
• **L’acido lipotecoico**, che ha un’attività **_endotossica_**.

Tali acidi sono costituiti da catene di **gliceridi** o **ribitolo** con legami fosfodiesterici legati alla parete (peptidoglicano) o alla membrana citoplasmatica.

Gli acidi grassi possono arrivare a costituire oltre il 50% della parete cellulare, formano una fitta rete all’esterno della cellula, ostacolando l’ingresso delle sostanze a basso peso molecolare, inoltre hanno funzione di **adesività** (importante per la colonizzazione) e un’attività **antigenica,** che eccita il sistema immunitario riconoscendo la sostanza come **non-self.** Stimolano anche il rilascio di monochine e citochine come mediatori del processo infiammatori. Spesso il sistema immunitario riconosce una parte di una struttura molecolare (nella maggioranza di tipo proteico) che non è self, attivando il sistema di immunoistocompatibilitá ed elimina la sostanza estranea.

**_Ricorda Che:_** Alcune cellule successivamente divengono plasmacellule, in grado di rilasciare anticorpi in presenza di quello specifico antigene.

_Ultimamente si è notata la debolezza del sistema immunitario nel riconoscere le varianti fenotipiche e genotipiche del COVID (nonostante i vaccini)._

##### CENNI IMMUNOLOGICI

La microbiologia tende a toccare **l’immunologia**. Nello specifico molte delle strutture stimolano le **APC** (Antigen-Presenting Cell), classe di cellule del sistema immunitario in grado di esporre antigeni sulla propria superficie di membrana attraverso l'MHC di classe II.

Alcune APC sono **cellule dendritiche**, fondamentali, che si differenziano dai macrofagi e migrano nei linfonodi. I linfociti T che si dividono in **Helper** e **Citotossici**, e inoltre si dividono in _TH-1_ e _TH-2_.

>[!info]- Info sulle cellule dendritiche e presentazione dell'antigene
>La presentazione dell'antigene da parte delle cellule dendritiche e dei macrofagi differisce per quanto riguarda il tipo di cellule T che vengono attivate e la modalità di attivazione.
> >- Le cellule dendritiche presentano l'antigene alle cellule T naive, cioè alle cellule T che non hanno ancora incontrato l'antigene specifico. Questo processo avviene attraverso la presentazione dell'antigene sui complessi maggiori di istocompatibilità (MHC) di classe II. Le cellule dendritiche attivano le cellule T naive attraverso l'interazione tra il recettore delle cellule T e il complesso MHC-antigene, insieme a segnali co-stimolatori.
> > - I macrofagi, d'altra parte, presentano l'antigene alle cellule T attivate, cioè alle cellule T che hanno già incontrato l'antigene specifico. Questo processo avviene attraverso la presentazione dell'antigene sui complessi MHC di classe I.
 


#### PARETE CELLULARE GRAM-

I batteri GRAM- hanno una membrana cellulare, uno strato periplasmatico in cui è presente un solo sottile strato di peptidoglicano ed infine una membrana esterna. La **lipoproteina di Braun** ha il compito di unire la membrana esterna al peptidoglicano.

**_La membrana esterna_** è molto simile alla membrana citoplasmatica. Esso è un rigido sacco intorno alla cellula e definisce **integrità** e **forma** al batterio. La membrana esterna è impermeabile a grosse molecole e numerosi composti carichi elettricamente come antibiotici e altri farmaci. Inoltre, ha il compito di proteggere la cellula da intemperie esterne.

![Parete cellulare gram negativi](https://i.imgur.com/WscbEuy.png)

Sulla membrana esterna troviamo le **Porine** e le **OMP**, ovvero proteine che facilitano la diffusione di molecole idrofiliche con dimensione non superiore a 600Da.

La membrana esterna deve garantire, insieme alle porine, il passaggio di **metaboliti** e quindi può essere sfruttata per il passaggio di piccoli **antibiotici idrofili**.

Nel foglietto esterno della membrana esterna è presente il **lipopolisaccaride** **(LPS)**, che costituisce circa il 50% delle molecole presenti. _(assente nei Gram+)._

##### L’LPS (esclusivo dei gram-) consta in tre parti:

**1.**     **Lipide A:** Nella parte più interna, è completamente integrato nella membrana esterna. È composto da un disaccaride di glucosamina e lunghe catene ramificate di acidi grassi. Ha funzione di endotossina e quindi svolge una funzione importante nella patogenicità di questi batteri, svolge la sua azione prevalentemente sulle cellule fagocitarie che, inglobando e lisando i batteri, la liberano e la rendono attiva. Questa provoca il rilascio dei granuli dei granulociti ed in generale l'attivazione di fenomeni infiammatori.

**2.**     **Core polisaccaridico:** Nella parte intermedia. È formato da uno zucchero eptoso, da etanolammina e dall’acido 2-keto-3-deossiottonico (KDO). Ha forma ramificata, fondamentale per la funzione strutturale e all’interno di uno stesso genere possono essere presenti da 1 a 3 diverse conformazioni di core;

**3.**     **Antigene 0 (O):** Nella parte più esterna. Sono polisaccaridi complessi, costituito da zuccheri semplici con struttura polisaccaridica lineare formate da 50-100 unità, che formano delle molecole con funzioni antigeniche peculiari per le varie specie batteriche.

_L’LPS è l’endotossina per eccellenza: fattore di virulenza che caratterizza l’azione patogena dei GRAM-._

##### SPAZIO PERIPLASMATICO

Contiene vari tipi di enzimi:

·       **idrolitici**, ovvero _proteasi, fosfatasi, lipasi e nucleasi;_

·       **esoenzimi**, come _collagenesi, ialuronidasi, proteasi e beta-lattonasi_. (Gli esoenzimi sono importanti perché aumentano la capacità di penetrare del batterio nel tessuto bersaglio).

Nello **spazio periplasmatico**, vi sono molte proteine di trasporto delle sostanze nutritive e proteine partecipanti al sistema della **chemiotassi**. _[Chemiotassi = Movimento di traslazione di organismi unicellulari orientato da uno stimolo chimico]_

Alcune di queste proteine costituiscono il **sistema di trasporto**, fondamentale per i batteri nel trasportare elementi o per l’escrezione di sostanze verso l’esterno.

Nel sistema di trasporto vi sono diversi tipi di fattori: **_I, II, III (fattore di virulenza), IV, V, VI._**

**_RICORDA CHE:_** _Nei Gram+ gli acidi stimolano la riposta pirogenica (febbre) di fase acuta endotossina-simile._

Nei Gram- la LPS è un **attivatore delle reazioni infiammatorie** e della fase acuta. _Infatti, LPS sta per endotossina._

Anche i virus portano alla febbre, con modalità differente e picchi più elevati.

L’LPS si lega ai recettori **CD14** _(tipico delle cellule macrofagiche)_ e **TLR4** _(appartenenti alla classe Toll-Like Receptor, presenti su macrofagi e cellule B)_.

Tale legame causa il rilascio di alcuni elementi in fase acuta, in particolare causa il rilascio di: **IL-1, IL-6, IL-8, TNF** e **prostaglandine**.

L’endotossina stimola inoltre **l’insorgenza delle risposte protettive** come la _febbre_, la _vasodilatazione_ e l’attivazione delle risposte _immunitarie_ e _infamatorie_.

Un’alterazione causata è la **sepsi** _(infezione grave generalizzata, spesso dovuta al passaggio dei microrganismi nel circolo sanguigno),_ causata dalla cascata infiammatoria conseguente ad una concentrazione di **Gram- molto elevata**. La risposta può essere **eccessiva** e provocare **_shock settico_** e addirittura **_morte._**

**Alte concentrazioni di endotossina** possono attivare la **_via alternativa del complemento_** e la produzione di **anafilotossine** (C3a, C5a), contribuendo alla vasodilatazione e all'aumento di permeabilità dei capillari. In combinazione con **TNF** e **IL-1** ciò può causare _ipotensione_ e _shock_.

**La coagulazione intravascolare disseminata (CID)** può essere il risultato dell'attivazione delle vie della coagulazione.

**_RICORDA:_** Le **citochine** agiscono a livello di molti organi tramite **tempeste citochiniche** con infiammazione a livello locale, effetti a livello sistemico (fegato e cervello) e, nella fase finale **_shock septico._**

---
# References
[[Microbiologia - Lezioni]]