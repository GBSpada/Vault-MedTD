2023-10-04 14:59
Stato: #Idealezione 
Tag: #Cardiologia 

---
# Patogenesi, prevenzione e trattamento dell'aterosclerosi
## Patogenesi
- Principale causa di mortalità e disabilità nei Paesi sviluppati. I fattori di rischio (generali o sistemici) che conferiscono predisposizione ad essa sono molteplici.
- **Manifestazioni cliniche**
	- Diverse a seconda del letto vascolare colpito:
		- nelle *arterie coronarie* determina, solitamente, ==angina pectoris== ed ==infarto miocardico==;
		- nelle *arterie alimentanti il SNC* determina, di frequente, ==ischemia cerebrale transitoria== ed ==ictus==;
		- se colpisce la *circolazione periferica*, può determinare ==*claudicatio intermittens*== e ==gangrena==, andando a danneggiare la funzionalità degli arti;
		- se coinvolge il *circolo splancnico*, può dare origine a ==ischemia mesenterica==;
		- se interessa il *rene*
			- direttamente → es. stenosi dell'arteria renale,
			- indirettamente → eventi ateroembolici.
	- **Cause**:
		- generalmente stenosi/occlusioni
		- nell'*aorta*, ectasie/aneurismi
	- ![Storia naturale, caratteristiche morfologiche, principali eventi patogeni e complicanze cliniche dell’aterosclerosi](https://i.imgur.com/nmJlGUT.png)
- Predisposizione per zone localizzate (in generale, **punti di ramificazione delle arterie**)
	- Circolo coronarico: il segmento prossimale della coronaria sx discendente anteriore presenta forte predisposizione per la malattia occlusiva aterosclerotica
		- ![Circolo coronarico](https://i.imgur.com/RtvfiPI.png)
	- Porzioni prossimali delle arterie renali
	- Biforcazione carotidea (circolo cerebrovascolare)
- Durata
	- molti decenni, ma è un *processo discontinuo*: si alternano periodi di relativa quiescenza con episodi di rapida evoluzione:
		- **periodo "silente"**, solitamente prolungato
		- manifestazioni cliniche
			- **croniche**, es. angina pectoris/claudicatio intermittens
			- **acute** molto gravi, es. infarto miocardico/ictus possono essere prime manifestazioni
			- latenti e non problematiche, ma ravvisabili tramite autopsia
### Processi iniziali (Strie lipidiche)
- Derivano da accumuli locali di lipoproteine in alcune regioni della tonaca intima.
	- Legame ai costituenti della matrice extracellulare, prolungando la permanenza nella parete arteriosa:
		- spesso con *glicosaminoglicani*
		- ciò implica ==**alterazioni ossidative**==: 
			- modificazioni della porzione apoproteica
				- rotture della catena peptidica
				- derivatizzazione di alcuni residui aminoacidici
			- formazione di idroperossidi, lisofosfolipidi, ossisteroli e prodotti aldeidici
- ![Visione trasversale di un'arteria che descrive le fasi di sviluppo di un ateroma](https://i.imgur.com/am3jf4M.png)
#### Reclutamento dei leucociti
- Reclutamento di **linfociti** e **monociti**:
1. Molecole di adesione/recettori per i leucociti (superficie delle cellule endoteliali)
	- ne aumentano l'espressione
		- costituenti delle *LDL* modificate dall'ossidazione,
		- citochine (TNFα e IL-1)
			- possono essere favorite dai prodotti dell'ossidazione delle lipoproteine
			- *MCP-1* (monocyte chemoattractant protein 1)
	- relazione col flusso ematico:
		- *flusso turbolento* (tipico dei punti di ramificazione) → ne favorisce l'espressione;
		- flusso laminare → ne inibisce l'espressione:
			- induce sintesi di NO (vasodilatatore, nonché autacoide antinfiammatorio)
			- aumento della trascrizione del *Kruppel-like factor 2* (*KLF2*)
				- aumenta l'attività dell'eNOS
			- riduzione dei livelli di una *Thioredoxin Interacting Protein* (*Txnip*), inibendola
				- normalmente la tioredossina ha funzione antiossidante, ma la Txnip la inibisce; riducendo la concentrazione di quest'ultima, s'inibisce l'inibitore
			- stimolo per la produzione di *SOD*
	- in particolare, *VCAM-1* (*Vascular Cell Adhesion Molecule-1*)
		- lega  specificamente monociti e cellule T
1. Una volta catturati, monociti e linfociti penetrano lo strato endoteliale e s'insediano nella tonaca intima
#### Formazione di cellule schiumose
3. Una volta insediatisi nella tonaca intima, i monociti si differenziano in macrofagi e, poi, in **cellule schiumose** mediante la captazione di lipoproteine mediante endocitosi mediata da recettori
	- Condizioni influenzanti
		- Favorito dalla carenza del recettore per le LDL, come in sindromi quali l'[[Malattie a trasmissione mendeliana| ipercolesterolemia familiare]]
			- spesso vi si riscontrano lesioni delle arterie e xantomi extrarteriosi ricchi di cellule schiumose
		- Il colesterolo esogeno inibisce l'espressione dei recettori epatici per le LDL
	- Recettori medianti
		- *recettori scavenger*, captano per endocitosi preferenzialmente LDL ossidate o β-VLDL
### Evoluzione e complicanze dell'ateroma
- Non sempre la stria lipidica implica formazione di un ateroma complesso
	- Alcuni macrofagi ricchi di lipidi possono allontanarsi dalla parete arteriosa e liberarla, così, dai lipidi
	- Il ***trasporto inverso del colesterolo mediato dalle HDL*** può rappresentare una via indipendente per la rimozione di lipidi dall'ateroma
		- coinvolge molecole specializzate della superficie cellulare, come l'**ATP binding cassette (ABC) transporter**
			- L'*ABCA1* consente la traslocazione del colesterolo dal citoplasma alla membrana plasmatica delle cellule; risulta fondamentale nella formazione di HDL mature
				- è mutato nella ==*malattia di Tangier*==, caratterizzata da livelli molto bassi di HDL
			- L'*ABCG1* è coinvolto principalmente nell'esportazione del colesterolo dalle cellule
				- è localizzata sulla membrana cellulare e favorisce l'efflusso del colesterolo in eccesso dai fosfolipidi di membrana verso le lipoproteine
				- contribuisce a prevenire l'accumulo eccessivo di colesterolo all'interno delle cellule
		- l'obiettivo finale è il trasferimento di colesterolo al fegato
			- gli epatociti trasformano lo sterolo in acidi biliari
#### Espansione dell'ateroma
- formazione di un **core necrotico ricco di lipidi**
	- conseguenza dell'apoptosi di alcune cellule schiumose
- deposizione di **tessuto fibroso** ad opera delle cellule muscolari lisce
	- stimolato da citochine (TNFα e IL-1)
		- inducono la produzione di
			- *PDGF*
				- secreto da macrofagi, piastrine e cellule endoteliali attivate
				- stimola la migrazione di cellule muscolari lisce nell'intima, attraverso la *membrana elastica interna*
			- *TGFβ*
				- stimola intensamente la produzione di collagene interstiziale
	- *IFNγ* (sintetizzato dalle cellule T) limita la deposizione di forme interstiziali di collagene
- costituzione di **aterotrombosi**
	- possono verificarsi rotture microscopiche dell'endotelio, che inducono *microtrombi ricchi di piastrine* per via dell'esposizione del collagene tissutale
	- alcuni trombi possono risolversi spontaneamente attraverso fibrinolisi locale, riassorbimento e riparazione dell'endotelio
		- tra le molecole trombolitiche si annoverano la *trombomodulina*, gli attivatori tissutali di plasminogeno e urochinasi-simili, nonché i proteoglicani
			- anche i proteoglicani *eparansolfato*, *prostaciclina* e *NO*
	- quando i meccanismi fibrinolitici endogeni vengono sopraffatti, il coagulo può propagarsi e determinare ==***occlusione dell'arteria***==
		- le conseguenze dipendono dall'entità del circolo collaterale:
			1. in caso di paziente con ==*malattia coronarica occlusiva multivasale cronica*==, spesso si forma un circolo collaterale tale che anche una stenosi totale dell'arteria interessata causi un infarto inaspettatamente modesto;
			2. in caso di paziente con patologia meno avanzata, anche un'improvvisa rottura della placca od occlusione dell'arteria producono infarto infausto;
			3. in alcuni casi, il trombo può andare  incontro a lisi od organizzarsi in trombo murale, senza necessariamente occludere il vaso.
	- ![Rottura della placca, trombosi e cicatrizzazione](https://i.imgur.com/cdlmykn.png)
#### Microvasi
- Man mano che le lesioni aterosclerotiche avanzano, si sviluppano plessi di microvasi in connessione coi vasa vasorum dell'arteria interessata
- Complicazioni dell'ateroma
	- fungono da "porta" per il passaggio di leucociti
	- vi possono originare emorragie intraplacca
	- possono essere fragili e soggetti a rottura, con conseguente *emorragia focale*
		- questo causerebbe trombosi in situ
		- le placche aterosclerotiche spesso contengono fibrina ed emosiderina
#### Calcificazione
- Accumulo di calcio e conseguente riscontro di *osteocalcina*, *osteopontina* e proteine morfogenetiche del tessuto osseo
#### Evoluzione della placca
- Gli ateromi complessi hanno, spesso, un carattere prettamente fibroso e mancano dell'aspetto ipercellulare tipico delle lesioni in stadio meno avanzato.
	- Ciò può derivare dalla predominanza di mediatori citostatici (TGFβ e IFNγ), che possono inibire la proliferazione di cellule muscolari lisce
### Sindromi cliniche dell'aterosclerosi (recap)
- Durante le fasi iniziali dello sviluppo dell'ateroma, la placca, solitamente, cresce nella direzione opposta al lume.
	- *Dilatazione compensatoria*: i vasi colpiti da aterogenesi tendono ad aumentare di diametro.
		- Perdura finché la placca non copre più del 40% della circonferenza della lamina elastica interna.
	- **Stenosi limitanti il flusso**: si formano in una fase tardiva dell'evoluzione della placca.
#### Instabilità e rottura della placca
- La rottura della lamina fibromuscolare consente ai fattori ematici di entrare in contatto con il **TF**, espresso dalle cellule schiumose nel "core" ricco di lipidi della placca.
	- Se il trombo risultante è di tipo non occlusivo, la rottura della placca
		- è asintomatica,
		- può dar luogo a sintomi ischemici, quali l'angina a riposo
	- Se il trombo è persistente, dà spesso origine ad infarto miocardico
		- soprattutto in assenza di un circolo collaterale
	- Rottura e cicatrizzazione della placca portano ad evoluzione in lesioni fibrose maggiormente complesse
- Placche causanti lesioni fatali presentano
	- sottile lamina fibromuscolare
	- nucleo lipidico relativamente ampio
	- **elevato contenuto di macrofagi**
		- la presenza di *HLA-DR* (*Human Leukocyte Antigen*), deputato alla presentazione dell'antigene da parte delle APC ai linfociti T, consente di misurare il livello d'infiammazione nelle cellule dell'ateroma
- I mediatori dell'infiammazione indeboliscono la lamina fibromuscolare, aumentandone la vulnerabilità (favoriscono la rottura):
	- *IFNγ* (ovviamente induce HLA-DR) è in grado d'inibire crescita e sintesi di collagene nelle cellule muscolari lisce;
	- le citochine rilasciate da macrofagi e linfociti T inducono l'espressione di geni proteolitici.
## Prevenzione e trattamento
### Il concetto di fattori di rischio aterosclerotico
- ![Principali fattori di rischio (escluso il colesterolo LDL) che modificano gli obiettivi del colesterolo LDL](https://i.imgur.com/x1A7IYC.png)
	- Fattori di rischio riconosciuti dall'attuale *National Cholesterol Education Project Adult Treatment Panel III* (*ATP III*)
#### Dislipidemie
- Le attuali guide ATP III raccomandano lo screening lipidico in tutti gli adulti di età > 20 anni
	- profilo lipidico a digiuno (da ripetere ogni 5 anni):
		- colesterolo totale,
		- trigliceridi,
		- HDL,
		- LDL.
	- collocazione degl'individui in tre categorie di trattamento:
		- categoria più bassa per il trattamento (==obiettivo di LDL < 4,1 mmol/L==)
			- meno di due fattori di rischio
		- ulteriore calcolo per stimare il rischio di sviluppare una malattia coronarica in 10 anni:
			- categoria intermedia (==obiettivo di LDL < 3,4 mmol/L==) se il rischio <= 20%
			- categoria più alta (==obiettivo di LDL < 2,6 mmol/l==) se il rischio >= 20%
				- presentano segni di aterosclerosi definita o diabete
			- **categoria molto alta** (==obiettivo di LDL < 1,8 mmol/L==)
	- ![Obiettivi del colesterolo LDL, soglie per la modificazione terapeutica dello stile di vita e terapia farmacologica in diverse categorie a rischio](https://i.imgur.com/oy4leAS.png)
- Provvedimenti per raggiungere l'obiettivo LDL ottimale:
	1. modificazioni terapeutiche dello stile di vita
		- diete specifiche ed esercizio fisico
		- riducono il rischio cardiovascolare
			- nei pazienti con AC definita,
			- nei soggetti che non hanno mai sofferto di eventi coronarici
			- ![L'abbassamento dei lipidi riduce gli eventi coronarici](https://i.imgur.com/7pDvTD1.png)
		- **azione effettiva delle terapie ipolipemizzanti**: non causano mancata "regressione" delle lesioni coronariche ostruttive, al massimo una modesta diminuzione delle stenosi coronariche. Ciò nonostante, si hanno riduzioni sostanziali degli eventi coronarici per via della "stabilizzazione" delle lesioni.
			- P.S. Poiché le lesioni di grandi dimensioni possono protrudere verso l'esterno anziché verso il lume, la riduzione del volume delle placche potrebbe non risultare evidente all'esame angiografico.
	2. se LDL > 0,8 mmol/L rispetto agli obiettivi del proprio gruppo di rischio → candidabile alla *terapia farmacologica*
		- terapia con inibitori della HMG-CoA reduttasi (**statine**)
			- efficacia dipendente sia da effetti salutari sul profilo lipidico che dalla modulazione diretta della biologia della placca
		- farmaci agenti sulla *NPC1L1* (*Niemann-Pick C1-like 1*), proteina trasportatrice del colesterolo dell'enterocita nel piccolo intestino prossimale
			- Il farmaco **ezetimibe** blocca l'NPC1L1 causando una riduzione dell'assorbimento del colesterolo, con una riduzione nel sangue tra il 15-20%.
	3. terapia a base di **vitamine antiossidanti**
		- poiché il meccanismo mediante il quale elevati livelli di LDL favoriscono l'aterosclerosi implica alterazioni ossidative
		- studi clinici rigorosi e ben monitorati non ne hanno dimostrato l'efficacia
	- In verità, nell'era "post statine", i pazienti con livelli di LDL pari o al di sotto dell'obiettivo presentano frequentemente SCA; bassi livelli di HDL rimangono l'effettivo problema e il loro livello varia inversamente a quello dei trigliceridi.
		- Il controllo dei **livelli di HDL** è divenuto preminente. Aumentano con
			- calo ponderale + esercizio fisico,
			- statine + acido nicotinico
				- quest'ultimo, anche con adattamento del dosaggio, causa flushing e prurito, difficili da accettare per il paziente.
		- **Agonisti dei recettori nucleari** che aumentano i livelli di HDL:
			1. *PPAR-α* e *γ* (*peroxisome proliferator-activated receptor α*)
				- ==aumentano i livelli di HDL== mediante riduzione della trascrizione dell'*apolipoproteina AI*,
				- ==aumentano il catabolismo dei trigliceridi== mediante riduzione della trascrizione dell'*apolipoproteina CIII*, inibitore della lipoproteina lipasi.
#### Ipertensione
- Una grande mole di dati epidemiologici avvalora l'esistenza di una correlazione tra l'ipertensione e il rischio aterosclerotico.
- Oltre a ciò, molti dati clinici hanno dimostrato che il trattamento farmacologico dell'ipertensione può ridurre il rischio di ictus, di scompenso cardiaco e di manifestazioni coronariche.
#### Diabete mellito, resistenza all'insulina e sindrome metabolica
- La maggior parte dei pazienti con diabete mellito muore a causa di aterosclerosi e delle sue complicanze:
	- il profilo lipoproteico anormale associato all'insulino-resistenza (*dislipidemia diabetica*) ne è responsabile:
		- LDL vicine alla media, ma particelle più piccole e dense (più aterogene);
		- bassi livelli di HDL;
		- elevati livelli di trigliceridi;
	- l'ipertensione, spesso, accompagna questa condizione.
- ==Trattamento secondo le linee guida ATP III==:
	- stabilire uno stretto controllo della glicemia per i pazienti diabetici di tipo 2 risulta difficile; di conseguenza non si hanno prove sicure che esso possa ridurre il rischio coronarico (ci si focalizza, a maggior ragione, su altri aspetti)
		- la **metformina** pare l'agente ipoglicemico orale più efficace;
	- efficacia delle **statine**, a tutti i livelli di LDL.
		- In generale, raccomandate per persone con diabete con
			- età > 40 anni,
			- colesterolo totale > 135;
	- il **gemfibrozil** (agonista PPAR-α) riduce l'incidenza di malattia coronarica e ictus
		- il *pioglitazone* (altro agonista) non ha raggiunto, invece, il suo end-point primario multiplo, ma ha dimostrato significativa riduzione di tutte le cause di mortalità;
	- particolare giovamento tratto da **strategie antipertensive bloccanti l'angiotensina II**:
		- bloccanti dell'ACE,
		- bloccanti per i recettori dell'angiotensina.
#### Sesso maschile/stato postmenopausale
- Gli uomini presentano maggiore rischio coronarico che le donne nel periodo premenopausa:
	- post menopausa, il rischio aumenta, poiché i livelli relativamente elevati di HDL scendono
		- la ==terapia estrogenica== abbassa il colesterolo LDL ed innalza l'HDL
- Terapia estrogenica nel dettaglio:
	- HERS (Heart and Estrogen/Progestin Replacement Study)
		- donne in condizione menopausale (sopravvissute all'infarto miocardico acuto)
		- terapia con associazione estrogeno-progestinica o a placebo
			- in realtà, effettivo aumento degli eventi vascolari nei primi 5 anni
	- WHI (Women's Health Initiative)
		- terapia analoga con estrogeni e progesterone, interrotta a causa di un piccolo rischio di eventi cardiovascolari, ictus e cancro alla mammella
- Analisi successive ad hoc hanno dimostrato che la terapia a base di estrogeni nelle donne più giovani di quelle in menopausa conferiscono **benefici cardiovascolari**
#### Alterazioni della coagulazione o della fibrinolisi
- Come già detto, la trombosi provocata dalla rottura di un ateroma e la successiva cicatrizzazione possono favorire la crescita della placca
- La stabilità di un trombo arterioso dipende dall'equilibrio fra fattori fibrinolitici, come la plasmina, e inibitori del sistema fibrinolitico (come il *PAI 1*, *plasminogen activator inhibitor 1*).
	- Elevati livelli di fibrinogeno potrebbero favorire la trombosi, il che lo rende reagente di fase acuta e marker infiammatorio
- L'**acido acetilsalicilico** (**aspirina**) riduce gli eventi coronarici in numerosi contesti.

# Approfondimenti - Robbins
- ![Evoluzione delle modificazioni della parete arteriosa in risposta al danno](https://i.imgur.com/UEp5C1X.png)
	1. normale
	2. danno endoteliale con adesione di monociti e piastrine (in siti in cui vi è stata perdita di endotelio)
	3. migrazione di monociti e cellule muscolari lisce nell'intima
	4. proliferazione delle cellule muscolari lisce nell'intima, con produzione di ECM
	5. placca ben sviluppata
- Panoramica
	- ![Ipotetica sequenza di interazioni cellulari nell'aterosclerosi](https://i.imgur.com/l9oteJB.png)
- **Morfologia**
	- ==**strie lipidiche**==
		- lesione più precoce dell'aterosclerosi
		- composte da macrofagi schiumosi infarciti di lipidi
		- aspetto
			- inizialmente sottoforma di piccole macule giallastre e piatte, che tendono a confluire in strie allungate, lunghe 1 cm o più
			- non sufficientemente rialzate per causare alterazioni di flusso significative
			- ![](https://i.imgur.com/5OinpUL.png)
		- non necessariamente destinate a divenire placche
			- alcune possono essere già presenti nell'aorta dei bambini
				- si osservano in tutti gli adolescenti, anche senza fattori di rischio noti
				- cominciano a formarsi nei punti più suscettibili al successivo sviluppo di placche (ciò suggerisce evoluzione temporale)
	- ==**placche aterosclerotiche**==
		- processi chiave
			- ispessimento intimale
			- accumulo di lipidi
		- aspetto
			- colore bianco-giallastro
			- trombo sovrapposto → colore rosso-bruno
			- ![Aspetto macroscopico dell'aterosclerosi aortica](https://i.imgur.com/gK1NIZy.png)
		- dimensioni
			- variabili, ma possono fondersi e formare placche più estese
			- interessano, generalmente, solo una porzione della parete arteriosa e, solo raramente l'intera circonferenza
				- "**eccentriche**" nelle sezioni istologiche
				- ![placca aterosclerotica, sezione istologica](https://i.imgur.com/jPb5EdO.png)
			- aumento progressivo, cui si associa
				- rimodellamento della matrice extracellulare
				- organizzazione dei trombi sovrapposti
				- ==calcificazione==
					- se coronarica, il rischio di eventi coronarici aumenta
		- collocazione
			- nonostante l'esposizione uniforme delle pareti vascolari a tutti i fattori predisponenti l'aterosclerosi, predisposizione per alcune porzioni
				- soprattutto in corrispondenza di osti vasali
			- vasi più diffusamente coinvolti (ordine decrescente)
				- **porzione distale dell'aorta addominale**
					- interessata in maniera molto più cospicua di quella toracica
				- arterie coronarie
				- arterie poplitee
				- carotidi interne
				- vasi del poligono di Willis
		- costituenti
			1. **elementi cellulari**, tra cui
				- cellule muscolari lisce
				- macrofagi
				- cellule T
			2. matrice extracellulare, formata da
				- *collagene*
				- fibre elastiche
				- *proteoglicani*
			3. depositi intracellulari ed extracellulari di lipidi
			- costituzione
				- cappuccio fibroso di rivestimento
					- cellule muscolari lisce
					- collagene relativamente denso
				- area al di sotto e di lato al cappuccio composta da
					- macrofagi
					- cellule T
					- cellule muscolari lisce
				- sotto il cappuccio, più in profondità, nucleo necrotico
					- lipidi
						- colesterolo (e suoi esteri) spesso sottoforma di *aggregati cristallini*
							- lasciano ==fessure aghiformi==
							- ![Principali costituenti di una placca ateromatosa intimale ben sviluppata](https://i.imgur.com/TQmye9F.png)
					- detriti cellulari
					- cellule schiumose (macrofagi e cell. musc. lisce cariche di lipidi)
					- *fibrina*
					- trombi variamente organizzati
					- altre proteine plasmatiche
				- periferia delle lesioni
					- evidenza di ==neovascolarizzazione==
						- ![micrografia a forte ingrandimento della giunzione tra cappuccio fibroso e core, che mostra l’infiltrato diffuso di cellule infiammatorie, le calcificazioni (punta di freccia) e la neovascolarizzazione (frecce piccole).](https://i.imgur.com/uqdYaTN.png)
				- "placche fibrose"
					- basso contenuto di lipidi
					- composte quasi esclusivamente da cellule muscolari lisce e tessuto fibroso
		- cambiamenti patologici
			- **rottura**, **ulcerazione** o **erosione** delle superficie
				- esposizione a sostanze altamente trombogeniche
					- formazione di ==trombi==, che possono occludere parzialmente o completamente il lume vasale
					- se il paziente sopravvive all'evento acuto, il coagulo può essere inglobato nella placca di crescita
			- **emorragie all'interno della placca**
				- rottura della cappa fibrosa sovrastante uno dei sottili capillari di neovascolarizzazione
				- ==ematoma==, che può determinare un'espansione della placca o indurne la rottura
			- **ateroembolismo**
				- rottura delle placche → liberazione di frammenti ateromasici nel torrente circolatorio
			- **formazione di aneurismi**
				- pressione o atrofia ischemica → lesioni della tonaca media
					- perdita di tessuto elastico → indebolimento della parete vascolare e possibile rottura






---
# References
[[Arteriosclerosi]]
