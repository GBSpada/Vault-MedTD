---
stato: "#ideaL"
tags:
  - "#Patologia"
  - AnatomiaPatologica
  - Ginecologia
sistema/apparato:
  - GenitaleFemminile
---
04-09-2024 22:27

--- 

- Con il termine di endometriosi si indica la presenza di ==tessuto endometriale== (ghiandole e stroma) in ==sede ectopica==
	- Quando il tessuto endometriale si localizza **al di fuori dell’utero** si parla di *endometriosi esterna*
		- L’organo più frequentemente colpito è l’[[Ovaio#Endometriosi|ovaio]].
	- Quando invece si colloca **a livello del miometrio** (parete muscolare dell’utero) si parla di *endometriosi interna o adenomiosi*.
## Epidemiologia
- I dati di incidenza sono però fortemente influenzati dalla modalità di diagnosi che, al momento, può essere confermata soltanto con esame istologico 
	- Stime generali dimostrerebbero che **in donne asintomatiche sottoposte a laparoscopia** la prevalenza dell’endometriosi varia tra il ==2 e il 18%,== in quelle che si sottopongono a laparoscopia per dolore pelvico l’incidenza oscilla nell’intervallo 5-20% e ==nelle donne infertili varia tra il 5 e il 70%.==
- Si tratta di una ==malattia tipica dell’età riproduttiva== che può compromettere la fertilità e che tende a **regredire** con la ==menopausa==. 
### Fattori di rischio
- L’**età** è sicuramente il fattore più significativo tra quelli studiati.
	- Il rischio di endometriosi aumenta infatti con l’età ed è massimo fra i 35 e i 40 anni.
- Tra le **caratteristiche corporee della donna**
	- L’==alta statura== sarebbe associata ad ==aumento del rischio==
	- Mentre un ==elevato BMI== (Body Mass Index) lo ==ridurrebbe==;
- Tra i **fattori di rischio mestruali** che *correlano positivamente*
	- Un ==menarca precoce== (<10 anni) correla positivamente con aumento del rischio
	- Una ==ridotta lunghezza del ciclo== (<26 giorni), 
	- Un’==aumentata durata e volume del flusso== 
	- ==Nulliparità==. 
- Tra le **abitudini di vita** esiste una correlazione
	- **Positiva** tra il ==livello di istruzione==, l’==elevata classe sociale==, l’==assunzione di alcol== e di ==caffeina==, 
	- **Negativa** invece per ==attività fisica e fumo==.
## Fisiopatologia
- A tutt’oggi ==non esiste ancora una teoria che possa giustificare l’aspetto multiforme== di questa patologia, che è infatti definita “*malattia delle teorie*”.
#### Teoria della mestruazione retrograda
- Cellule endometriali, passate attraverso le tube durante il sanguinamento mestruale in modo retrogrado, si impianterebbero sulla superficie di organi e tessuti addominali e pelvici, dove in successivi cicli mestruali andrebbero incontro a proliferazione e sanguinamento, nonché a ulteriore disseminazione.
- È plausibile che la patologia endometriosica sia anche correlata ad ==alterazioni del sistema immunitario==, tali da favorire l’instaurarsi delle “metastasi endometriali” in cavità addominale. 
#### Teoria metaplastica
- L’endometriosi originerebbe da un processo di metaplasia a seguito di prolungate irritazioni e stimolazioni estrogeniche. 
#### Teoria metastatica
- Altri ricercatori hanno postulato che l’endometriosi possa derivare dalla ==disseminazione di cellule endometriali per via linfatica o vascolare==

## Diagnosi

### Adenomiosi
#### Clinica
- L’adenomiosi ==può essere asintomatica o== **causare**
	- ==Dismenorrea== (dolore pelvico mestruale)
	- ==Dispareunia== (dolore durante i rapporti sessuali)
	- ==Menometrorragia== [^1].
- L’**ecografia transvaginale** può essere di aiuto nella diagnosi, tramite l’identificazione di aree a diversa ecostruttura nel contesto del miometrio. 
- Questa patologia viene tuttavia riconosciuta più frequentemente all’esame istologico dopo isterectomia.
#### Macroscopica
- L’==utero è voluminoso e di profilo irregolare==.
- Al taglio si osservano ==formazioni microcistiche multiple==, solitamente di aspetto emorragico nello spessore della parete muscolare
#### Istologica
- Istologicamente si apprezza **nel contesto del miometrio** la presenza di isole più spesso multiple di ==tessuto endometriale che va incontro alle stesse modificazioni cicliche dell’endometrio==. 
	- Di conseguenza, in corrispondenza di queste aree endometriali ectopiche si verificano ==cicliche emorragie, che rendono ragione della presenza di macrofagi e pigmento emosiderinico==.

### Endometriosi esterna
#### Clinica
- Pressoché equiparabile a quella dell'adenomiosi
- Le differenze sostanziali stanno nela sintomatologia locale che dipende dal sito di impianto
	- Sanguinamento rettale ciclico, e/o tenesmo nel caso di foci di impianto a livello intestinale;
	- Ematuria e disuria nel caso dicoinvolgimento del sistema urinario; 
	- Dolori ciclici e sanguinamento nel caso di localizzazione a livello di cicatrici chirurgiche.
#### Macroscopica
- Si possono repertare ==piccoli foci oppure grosse masse cistiche fino a 20 cm== ma in entrambi i casi l'==aspetto spesso variegato a causa dei fenomeni ciclici== a cui va incontro il tessuto in seguito alla stimolazione ormonale
- Nel caso di masse cistiche il contenuto è spesso ==brunastro==: *cisti cioccolato*
	- La superficie interna ed esterna può essere sia liscia sia irregolare. 
	- ==Frequentemente bilaterali==.
- Un reperto tipico è l’==adesione delle lesioni endometriosiche ovariche alle salpingi e agli organi adiacenti== (retto, intestino tenue, omento).
- Occasionalmente, l’endometriosi ovarica e pelvica può presentarsi in “**forma polipoide**”, cioè con la formazione di masse polipoidi di tessuto soffice grigiastro che possono ==simulare un tumore maligno==.


#### Istologica
- I fenomeni emorragici complicano la diagnosi poiché nel campione la lesione è frammista a tutti i segni tipici del sanguinamento tra cui
	- Macrofagi ricchi di emosiderina
	- Tessuto fibroso deposto per l'infiammazione
- L'evoluzione della malattia fa si che l'aspetto della lesione macroscopica vari nel tempo permettendoci di distinguere due categorie 

##### Lesioni rossastre

- Caratterizzate da ==cellule endometriali recentemente impiantate== simili all’endometrio eutopico e di conseguenza suscettibili a tutti i sui fenomeni patologici: vedi [[Utero#Patologia]]
	- Epitelio interessato alla [[Reazione deciduale#Reazione di Arias Stella]]
- Si formano durante il ciclo mestruale.
- Il processo infiammatorio e di *scarificazione* che avviene durante la mestruazione coinvolge anche gli impianti endometriosici con formazione di ==detriti endoluminali==. 
##### Lezioni biancastre
- Sono dovute alla **deposizione di tessuto collagene denso**. 


## Terapia

- La terapia dell’endometriosi può essere medica e chirurgica.
- 
### Medica
- Rivolta a bloccare o antagonizzare la secrezione di estrogeni oppure a contrastare e limitare la sintomatologia algica. 
### Chirurgica
- Più comune modalità terapeutica per il management dell’endometriosi, si avvale di tecniche di laparoscopia operativa, in genere conservativa, ma in casi con sintomatologia particolarmente grave o dove altri approcci hanno fallito può essere necessario ricorrere alla chirurgia demolitiva.




[^1]: Perdita ematica abbondante che inizia con la mestruazione e continua nel periodo intermestruale, se non si fida ti spara


--- 
# Reference:
[[Utero]]
[[Salpingi]]
[[Ovaio]]