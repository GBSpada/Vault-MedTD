2025-01-23 16:27
Stato: #idealibro 
Tag: #Patologia #Occhio 

---
# Patologia
>[!info]
>**Glaucoma**: insieme di malattie caratterizzate da alterazioni peculiari del campo visivo e della papilla ottica. La maggior parte si associa a un'elevata pressione intraoculare, nonostante alcuni pazienti possano sviluppare le caratteristiche alterazioni del nervo ottico e del campo visivo anche con una pressione intraoculare normale (*glaucoma normotensivo* o *a bassa pressione*).
## Produzione e deflusso dell'umor acqueo
>[!info]-
>![Occhio, confronto tra situazione normale e glaucoma.](https://i.imgur.com/skuIRfg.png)
- Prodotto dal **corpo ciliare**, passa dalla camera posteriore a quella anteriore attraverso la pupilla
- Sebbene esistano diverse vie di deflusso dalla camera anteriore, la maggior parte defluisce attraverso la *rete trabecolare*
	- situata nell'angolo formato dall'intersezione tra cornea periferica e superficie anteriore dell'iride
## Classificazione
### Glaucoma ad angolo aperto
- L'umor acqueo ha ==pieno accesso alla rete trabecolare==
- L'aumento della pressione intraoculare è dovuto all'incremento della resistenza al passaggio dell'acqueo nell'angolo aperto
#### Primario
- Forma più frequente
- Si osservano poche modificazioni strutturali
- Gene *MYOC*
	- sue [[Mutazioni e sistemi di riparazione del DNA#Mutazioni|mutazioni]] sono state associate a un gruppo di pazienti con glaucoma primario ad angolo aperto giovanile e dell'adulto
	- la funzione del suo prodotto genico, la *miocilina*, è incerta
	- presente nella rete trabecolare, in altri tessuti del segmento anteriore e del nervo ottico
- La patogenesi può essere associata a vari geni, ma quelli finora identificati interessano solo una piccola percentuale dei pazienti affetti da questa patologia
#### Secondario
- Esistono diverse cause
	- materiale corpuscolato:
		- proteine ad alto peso molecolare prodotte dalla facolisi
		- globuli rossi senescenti in seguito a trauma (*glaucoma delle cellule fantasma*)
		- granuli di pigmento epiteliale dell'iride (*glaucoma pigmentario*)
		- frammenti di fibre di ossitalano (*glaucoma esfoliativo*)
	- necrosi tumorale (*glaucoma melanomalitico*)
	- aumenti pressori sulla superficie oculare (pressione venosa episclerale) in presenza di un angolo aperto
- Si associa a ==malformazioni vascolari della superficie oculare== (come nella *sindrome di Sturge-Weber*) o si verifica come conseguenza dell'arterializzazione delle vene episclerali derivante da fistole carotido-cavernose spontanee o traumatiche
### Glaucoma ad angolo chiuso
- La ==zona periferica dell'iride==
	- aderisce alla rete trabecolare
	- ==impedisce== fisicamente la ==fuoriuscita dell'acqueo== dall'occhio
#### Primario
- Si sviluppa tipicamente in ==occhi con camera anteriore di profondità ridotta==, spesso in soggetti ipermetropi
- Processo:
	1. una transitoria apposizione del margine pupillare dell'iride sulla parte anteriore del cristallino può causare un'ostruzione al deflusso dell'umor acqueo attraverso il forame pupillare (*blocco pupillare*)
	2. la continua produzione d'acqueo da parte del corpo ciliare induce, quindi, un incremento della pressione nella camera posteriore, che può curvare in avanti l'iride periferica (*iride bombé*), provocandone l'apposizione alla rete trabecolare
	3. queste modificazioni anatomiche causano un **drastico incremento della pressione intraoculare**
	4. poiché il cristallino è avascolare e il suo epitelio riceve il nutrimento dall'umor acqueo, ==l'incremento ininterrotto della pressione intraoculare può danneggiare l'epitelio del cristallino==
	5. questo comporta la comparsa di ==piccole opacità sottocapsulari anteriori==, visibili all'esame obiettivo con lampada a fessura (*glaukomflecken*)
- Sebbene il paziente abbia cellule endoteliali corneali sane, valori pressori elevati per periodi protratti possono provocare **[[edema]] corneale** e **cheratopatia bollosa**
#### Secondario
- La ==contrazione di diversi tipi di membrane patologiche che si formano sulla superficie dell'iride== può stirare l'iride sopra la rete trabecolare e bloccare il deflusso dell'acqueo, causando ==ischemia==
	- es. l'**ischemia retinica cronica** è associata all'iperproduzione di *VEGF* e altri fattori proangiogenici
		- si pensa che la comparsa di VEGF nell'umor acqueo possa indurre lo sviluppo di sottili membrane fibrovascolari, clinicamente trasparenti, sulla superficie dell'iride
		- la contrazione degli elementi miofibroblastici di queste membrane provoca un'ostruzione della rete trabecolare da parte dell'iride e, quindi, la formazione di un *glaucoma neovascolare*
- I tumori con una marcata componente necrotica (soprattutto i retinoblastomi) possono anch'essi indurre neovascolarizzazione dell'iride e glaucoma
- Lo sviluppo può dipendere anche da altri meccanismi:
	- es. i tumori del corpo ciliare possono dislocare meccanicamente l'iride verso la rete trabecolare, occludendo la via principale di deflusso dell'umor acqueo
# Farmacologia
## [[Stimolanti dei recettori colinergici e farmaci inibitori delle colinesterasi#Glaucoma|Stimolanti muscarinici]]
## [[Farmaci antagonisti sui recettori adrenergici#Glaucoma|Antagonisti adrenergici]]







---
# Reference
[[Patologia dell'occhio]]