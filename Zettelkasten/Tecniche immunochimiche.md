# Tecniche immunochimiche
- **Tecniche immunochimiche**: tecniche accomunate dall’utilizzare, come reagenti principali per il rilevamento di un analita, *anticorpi monoclonali* e *policlonali* (si preferisce l’impiego dei primi). Gli anticorpi monoclonali rappresentano, infatti, un'importante categoria di sostanze biofarmaceutiche, che occupano un posto rilevante nella ricerca e nella pratica clinica come agenti sia diagnostici che terapeutici, grazie alla loro elevata specificità, ossia la loro capacità di riconoscere selettivamente determinati bersagli molecolari
	- la messa a punto della metodica per la loro produzione (avvenuta nel *1975*) è inserita fra le tappe miliari che hanno caratterizzato l'evoluzione delle biotecnologie. L'ideazione, ad opera di *George Kohler* e *Cesar Milstein* sulla rivista *Nature*, valse loro il Nobel per la medicina nel 1984
		- ![1975, produzione degli anticorpi monoclonali](https://i.imgur.com/gEshZf3.png)
## Anticorpi
- Proteine sieriche che mediano la risposta immunitaria, prodotte dalle plasmacellule in seguito al riconoscimento di una sostanza estranea dall'organismo, detta *antigene*, da parte del sistema immunitario. Gli anticorpi sono capaci di riconoscere e legare sequenze o regioni strutturali specifiche dell'antigene, dette *determinanti antigenici* o *epitopi*, formando un complesso antigene-anticorpo (complesso immune). Generalmente, l'antigene immunizzante contiene diversi epitopi, per cui, di norma, più linfociti B sintetizzano e secernono ciascuno un unico anticorpo che riconosce con elevata affinità un determinato epitopo, consentendo un riconoscimento globale dell'antigene. I saggi immunologici usano la specificità di quest'interazione per
		1. identificare macromolecole, componenti cellulari o cellule intere
		2. quantificare una particolare sostanza
		3. mediazione dei processi di opsonizzazione ed inglobamento ad opera dei macrofagi
		4. agglutinazione
		5. fissazione del complemento
	- ![anticorpo, antigene ed epitopo](https://i.imgur.com/UhzMY7N.png)
	- ![anticorpi, diverse funzioni](https://i.imgur.com/PzCl5Jc.png)
- gli anticorpi appartengono al gruppo delle proteine sieriche dette **immunoglobuline**, o anche **γ-globuline**, in relazione alla loro mobilità in un tracciato elettroforetico. Sulla base della loro struttura e delle funzioni nel contesto della risposta immunitaria, gli anticorpi si possono raggruppare in cinque classi distinte che, in ordine di concentrazione decrescente, sono le IgG, IgA, IgM, IgD e IgE
	-  ![anticorpi, tracciato elettroforetico](https://i.imgur.com/IkbacUW.png)
	- ![anticorpi, 5 classi](https://i.imgur.com/NQN7ZDB.png)
- **Struttura**: tutti gli anticorpi hanno una stessa struttura di base. Essi sono costituiti da due coppie di catene polipeptifiche, disposte a Y, distinte in "pesanti" e "leggere" in base al diverso peso molecolare e legate fra loro mediante *ponti disolfuro*. Ciascuna catena leggera e pesante presenta due differenti regioni funzionali:
	1. la *regione aminoterminale (N)* è responsabile del legame dell'antigene, che avviene secondo un principio di complementarietà dei rispettivi siti di legame. Tale regione viene definita **regione variabile**, in quanto la sua sequenza aminoacidica differisce da anticorpo ad anticorpo. Tale eterogeneità è proprio *responsabile delle differenze dei siti combinani che legano specificamente antigeni differenti*;
	2. la *regione carbossiterminale (C)* è, invece, detta **regione costante**, in quanto molto conservata per tutte le immunoglobuline di una sottoclasse: essa è importante per la struttura tridimensionale delle immunoglobuline ed è *responsabile della maggior parte delle loro funzioni immunobiologiche*
	- ![anticorpi, struttura](https://i.imgur.com/tAUHAgy.png)
	- ![anticorpi, struttura 2](https://i.imgur.com/mZx9ogY.png)
	- la caratteristica fondamentale, quindi, è la loro capacità di riconoscimento altamente selettivo di uno specifico target molecolare, che fa sì che vengano ampliamente utilizzati nella diagnostica di laboratorio (sono reagenti che consentono di effettuare indagini a partire da qualunque campione o liquido biologico e, mediante opportuni saggi, ne consentono la determinazione qualitativa e quantitativa di un analita), per immagini e anche nella terapia
### Applicazioni degli anticorpi monoclonali
#### Diagnostica di laboratorio
- L'impiego degli anticorpi consente la rilevazione qualitativa/quantitativa di specifici analiti in tutti i campioni biologici
	- **immunochimica**: i saggi immunologici usano la specificità dell'interazione antigene-anticorpo per la rilveazione di specifici analiti in tutti i campioni biologici:
		- *qualitativa* (identificare macromolecole, componenti  cellulari o cellule intere)
		- *quantitativa* (determinare la concentrazione di una particolare sostanza)
	- è stato visto che qualunque molecola, se inoculata in un animale predisposto, è capace di indurre in esso una risposta immunitaria culminante nella produzione di anticorpi diretti verso di essa. Di fatto, è possibile generare in laboratorio una risposta immunitaria che culmini nello sviluppo di cloni linfocellulari specifici, in grado di produrre anticorpi che abbiano come bersaglio la molecola prescelta. Gli anticorpi così prodotti hanno, nei confronti della molecola bersaglio, caratteristiche di
		- ==specificità==, ovvero capacità di riconoscere elettivamente la molecola bersaglio, limitando il fenomeno di reazione crociata verso antigeni simili
		- ==avidità==, forza di legame dell'anticorpo alla molecola bersaglio, consentente il mantenimento dell'immunocomplesso
	- queste due caratteristiche assicurano la specificità del metodo utilizzato per la rilevazione dell’analita; quindi la capacità del metodo di discriminare una sostanza piuttosto che un’altra e la sensibilità del metodo di poter individuare e misurare concentrazioni di un certo analita, anche quando esso sia presente a basse concentrazioni
	- per molti anni, la fonte di anticorpi destinati all'impiego analitico è stata rappresentata da antisieri estratti da animali immunizzati con l'antigene specifico. Ogni clone di linfocita B, però, produce, nei confronti dell'antigene, un solo tipo di anticorpo, che lega il "*suo*" specifico determinante antigenico. Pertanto, gli antisieri così ottenuti sono **policlonali**, ossia contengono una miscela eterogenea di anticorpi derivati dall'attivazione di diversi cloni di linfociti B, ognuno specifico per un diverso determinante antigenico dello stesso antigene
	- ![antisiero policlonale, ottenimento](https://i.imgur.com/EpIJG2V.png)
		- negli **antisieri policlonali**, pertanto, la concentraione anticorpale, la specificità e l'avidità sono una misura risultante dalla sommatoria delle popolazioni anticorpali presenti. Tale eterogeneità nella risposta policlonale è molto importante in vivo nella difesa nei confronti degli organismi patogeni, ma rappresenta un importante limite per la standardizzazione degli antisieri policlonali nella loro applicazione diagnostica, soprattutto in riferimento alla diminuita specificità (possibilità di reazioni crociate tra un antisiero e tutti gli antigeni che presentino caratteristiche strutturali simili)
		- la possibilità di ottenere in laboratorio anticorpi diretti contro un certo antigene, ma specifici verso un unico epitopo, si traduce verso una maggiore specificità del riconoscimento anticorpale rispetto a un certo analita, per questo sono detti **monoclonali**. Questi si differenziano dai policlonali per essere *biochimicamente omogenei e puri*, ovvero appartenenti tutti a una stessa classe e *tutti diretti contro un singolo epitopo* (sono caratterizzati dalla stessa specificità)
		- ![anticorpi, monoclonali e policlonali](https://i.imgur.com/6uEn5UZ.png)
	- **produzione di anticorpi monoclonali**: la tecnica classica di produzione è quella che ha dato il via alle successive modifiche ed è, almeno nella teoria, molto semplice. Essa è basata sull'osservazione, avvenuta nel corso di studi sui mielomi multipli di topo, che questi tumori sono costituiti da plasmacellule identiche, monoclonali, che secernono un solo tipo di anticorpo e che, essendo deformate, si dividono indefinitamente
		- ![mieloma multiplo di topo](https://i.imgur.com/8nl2Zqk.png)
		- il metodo comporta la fusione cellulare, o *ibridizzazione cellulare somatica*, fra un linfocita B normale che secerne anticorpi di una data specificità e cellule di mieloma, con formazione di cellule immortalizzate, dette **ibridomi**, capaci di produrre quantità illimitate di anticorpi della specificità desiderata
			- ![anticorpi, ibridomi](https://i.imgur.com/6OvDOkO.png)
		- il procedimento di produzione di anticorpi monoclonali include diverse fasi:
			1. **immunizzazione dei topi** con un antigene specifico, seguita dalla rimozione delle milze di quegli animali che producono i più elevati titoli anticorpali allo scopo di preparare una sospensione di linfociti splenici (10^8 cellule) producenti anticorpi verso l'antigene utilizzato per l'immunizzazione. Contemporaneamente si prepara una sospensione di cellule di mieloma murino. Queste cellule sono state mutagenizzate, così da non esprimere l'enzima *ipoxantina-guanina-fosforil-transferasi* (*HGPRT-*) e da non secernere immunoglobuline (Ig-)
			2. **fusione**: le due sospensioni cellulari, normale e mielomatosa, vengono mescolate in presenza di un agente che favorisce la fusione, quale il *polietilenglicole* (*PEG*)
				- ![produzione anticorpi, immunizzazione e produzione](https://i.imgur.com/jRenPaH.png)
			3. **selezione degl'ibridi**: si formano 3 tipi di ibridi: normale-normale, mieloma-mieloma e normale-mieloma. Quest'utlimo verrà isolato mediante un procedimento di selezione che sfrutta il fatto di avere utilizzato cellule mielomatose HGPRT-. La selezione avviene, infatti, coltivando le cellule in un mezzo selettivo, detto ***terreno HAT***, che contiene, oltre ai normali costituenti, anche *ipoxantina*, *timidina* e *aminopterina*
				- ![produzione anticorpi, selezione degl'ibridi](https://i.imgur.com/2NchnQq.png)
				- l'==aminopterina== è un antagonista dell'acido folico, che inibisce la sintesi endogena delle purine e delle pirimidine. Le cellule normali possono sopravvivere ugualmente in presenza di un simile inibitore, attivando una via alternativa di biosintesi dei nucleotidi, che utilizza fonti esogene, quali appunto la timidina e l'ipoxantina
					- ![HGPRT e aminopterina, pathway](https://i.imgur.com/31MWJAj.png)
				- pertanto, cellule come quelle mielomatose o come gl'ibridi mieloma-mieloma, che siano prive di HGPRT, non possono utilizzare questa via alternativa e, messe in un terreno HAT, muoiono, in quanto le loro sintesi endogene di nucleotidi sono bloccate dall'aminopterina. Le cellule normali non fuse o gl'ibridi normale-normale non vengono uccise col mezzo HAT, ma muoiono anch'esse dopo pochi giorni di coltura, in quanto incapaci di replicarsi oltre un certo limite. Sopravvivono, dunque, solo gl'ibridi normale-mieloma che possiedono sia l'enzima HGPRT (derivante dalla cellula normale) sia un potenziale di crescita illimitato (derivante dalla cellula mielomatosa neoplastica)
			4. **derivazione dei cloni**: a questo punto, bisogna, però, riuscire a identificare, tra i vari cloni sopravviventi al mezzo HAT, quelli che producono l'anticorpo desiderato. A questo scopo, si possono utilizzare diverse tecniche; una delle più utilizzate è il ***clonaggio per diluizione al limite***, nella quale una singola sospensione cellulare di ibridiìomi viene distribuita in pozzetti di piastre per coltura dopo essere stata diluita, in modo tale che ciascun pozzetto contenga un solo ibridoma. *Ogni ibridoma si espanderà, formando un clone*
				- ![produzione anticorpi, derivazione dei cloni](https://i.imgur.com/fFWdO6y.png)
			5. **produzione su larga scala**: la produzione su larga scala può essere effettuata espandendo la coltura dell'ibridoma in vitro e raccogliendo il surnatante. A questo scopo, recentemente sono stati messi a punto metodi alternativi di coltura in fibre cave, che consentono di ottenere altissime quantità di anticorpi (nell'ordine dei kg)
				- in alternativa, la produzione massiva di anticorpi può essere ottenuta inoculando l'ibridoma in topi immunosoppressi, con profuzione di *liquido ascitico* ad alta concentrazione di anticorpi (ca. 5-10 mg/mL)
				- ![produzione di anticorpi, produzione su larga scala](https://i.imgur.com/UzQzrYm.png)
		- **vantaggi**
			- specificità (omogeneità di struttura ed immunoreattività)
			- derivazione da un clone isolato
			- produzione su larga scala e virtualmente illimitata
			- possibilità di preparazione a partire da antigeni non purificati
		- **svantaggi**
			- specificità eccessiva (il riconoscimento limitato ad una piccola porzione dell'immunogenicità totale può limitare l'uso dell'Ab in certi sistemi (es. saggi di screening) rispetto agli Ab policlonali
			- affinità fissa (se bassa può limitare l'uso dell'Ab in saggi molto sensibili)
			- attività biologica limitata
			- assenza di proprietà precipitanti ed agglutinanti
			- costi elevati di produzione
#### Applicazioni in laboratorio
1. **dosaggio di antigeni**, ormoni, farmaci, ecc.
	- possono essere di diverso tipo, ma sono tutti caratterizzati da grande sensibilità e specificità. Possono essere applicati contemporaneamente su un numero elevato di campioni. Nei dosaggi immunologici, oltre agli anticorpi, è previsto l’utilizzo di reagenti utilizzati come traccianti (*radioisotopi*, *fluorocromi*, *enzimi* e *biotina*), dunque coniugati ad un antigene o ad un anticorpo al fine di determinare un segnale misurabile e che può essere correlato alla concentrazione dell’antigene/anticorpo ricercato
		-  ![dosaggi immunologici](https://i.imgur.com/Un4Xbpz.png)
	- sulla base della metodica, i dosaggi immunologici si distinguono in
		- *competitivi*, quando l’antigene a concentrazione ignota compete per il legame all’anticorpo con un eguale antigene a concentrazione fissa marcato con un tracciante;
			- ![dosaggi immunologici competitivi](https://i.imgur.com/nzo2yaV.png)
		- *non competitivi*, quando un antigene viene direttamente legato da un anticorpo coniugato a un tracciante (quindi marcato) o, viceversa, l’antigene si lega a un anticorpo da ricercare
			- ![dosaggi immunologici non competitivi](https://i.imgur.com/F5aJc7f.png)
	- sulla base della marcatura possono essere:
		- *diretti*, quando si marca l’anticorpo verso l’antigene o viceversa (dosaggio non competitivo);
			- ![dosaggi immunologici diretti](https://i.imgur.com/I3jqguP.png)
		- *indiretti*, quando, per poter rivelare l’avvenuta formazione del complesso antigene-anticorpo, va aggiunto un secondo anticorpo marcato e diretto contro il frammento costante dell’anticorpo primario
			- ![dosaggi immunologici indiretti](https://i.imgur.com/TfAHmS9.png)
2. tipizzazione e separazione citologica
3. localizzazione dell'antigene nei tessuti e nelle cellule
4. costruzione di microarray
##### Tipologie di dosaggi immunologici
- **Dosaggio RadioImmunologico (RIA)**: basato sulla competizione per il medesimo anticorpo tra l'antigene a concentrazione ignota presente nel campione biologico in esame ed un identico antigene radiomarcato (==Iodio-125==) e presente in concentrazione nota e costante. Ha altissima sensibilità, nell'ordine delle pmol ed è un *dosaggio competitivo*; dunque si basa sulla competizione per il legame ad uno stesso anticorpo fra antigene a concentrazione ignota e lo stesso antigene a concentrazione nota e costante marcato con iodio-125
	- ![RIA competitivo](https://i.imgur.com/JJV7xXc.png)
	- solitamente si utilizzano anticorpi specifici legati ad una fase solida (in genere rappresentata dalle pareti di una provetta). Il primo passo è rappresentato dalla costruzione di una curva standard dose-risposta, costruita utilizzando diluizioni scalari a concentrazione nota dell'antigene in esame (ad ogni concentrazione nota di antigene corrisponde un dato valore di radioattività)
		- ![RIA, costruzione della curva standard dose-risposta](https://i.imgur.com/xgzriwS.png)
	- *principio del metodo*: in un sistema, mantenendo costanti le concentrazioni di Ab e di Ag* e in presenza di quantitativi crescenti di Ag, si avrà una progressiva ed inversa inibizione della reazione fra Ag* e Ab, come conseguenza della crescente competitività dell'Ag standard (data dalla sua maggiore concentrazione e, quindi, dal maggior numero di siti antigenici a disposizione) che concorre con l'Ag* nel legarsi all'Ab. Si stabilisce una curva standard, portando in ordinata la radioattività del complesso Ag*-Ab e in ascissa la quantità progressivamente crescente di Ag non marcato aggiunto al mezzo di incubazione. Dalla curva di taratura si può determinare la quantità di Ag incognito in un siero
		- se presente nel siero in esame, l'antigene non marcato spiazza quello marcato e la quantità di radioattività legata all'anticorpo diminuisce. La *radioattività misurata* è **inversamente proporzionale** alla *concentrazione dell'antigene* nel campione. Di conseguenza, la quantità di radioattività misurata consente di risalite alla concentrazione dell'antigene nel campione in esame per estrapolazione della curva standard dose-risposta inizialmente costruita
		- ![RIA, radioattività misurata sui campioni](https://i.imgur.com/KvONqLM.png)
		- esempio: nella provetta si avrà concentrazione fissa contro il T3, una fissa di ormone marcato e verrà aggiunta un’aliquota del campione da analizzare in cui sarà presente l’ormone in concentrazione da determinare: se elevata, l’ormone prevarrà sul legame all’anticorpo rispetto a quello marcato, con bassa radioattività; viceversa, se la concentrazione dell’ormone è bassa, aumenterà il segnale radioattivo emesso, che, per estrapolazione dalla curva standard, ci darà la sua concentrazione ematica
	- **vantaggi e svantaggi**
		- *vantaggi*: elevata sensibilità, elevata specificità e possibilità di automazione
		- *svantaggi*: costo elevato delle apparecchiature e dei reagenti, breve durata dei reagenti e necessità di frequenti marcature, periodi radiologici connessi con l'uso di traccianti radioattivi
- **Dosaggio RadioImmunoMetrico (IRMA)**: si preferisce al RIA, poiché
	- utilizza l'Ab* marcato radioattivamente contro l'Ag che deve essere determinato
	- è più sensibile del RIA, ma il dosaggio è diretto e *non competitivo*, perché si utilizza un anticorpo marcato che riconosce direttamente l’antigene
	- è basato su un legame diretto in cui l'Ab* è in eccesso e viene misurata la quantità legata all'Ag
	- *vantaggi rispetto al RIA*
		- relazione lineare fra la quantità di radioattività e antigene presente
		- ambito di lavoro più ampio per la sostanza da saggiare
		- maggiore stabilità / conservabile più a lungo
- **Dosaggio immunoenzimatico (EIA)**: il più utilizzato fra i dosaggi. In esso, una reazione Ag-Ab viene accoppiata ad una reazione enzimatica. Essi, infatti, impiegano antigeni o anticorpi coniugati con enzimi, la cui attività è facilmente dosabile. Quando viene aggiunto il substrato appropriato, l'enzima catalizza la formazione di un prodotto finale colorato che determina una variazione di colore della soluzione. Se ne misura l’assorbanza, ovvero la densità ottica, e si risale alla concentrazione dell’analita tramite la curva dose-risposta
	- la scelta dell'enzima marcatore dipende da vari fattori
		- disponibilità ad alta purezza e basso costo
		- alta attività specifica, ovvero elevato numero di turn-over
		- solubilità
		- stabilità dopo le reazioni di legame e nelle condizioni di saggio
		- assenza dai fluidi biologici
		- misurabilità ad appropriate lunghezze d'onda
	- enzimi utilizzati come marcatori
		- *perossidasi di rafano (HRP)*
		- *fosfatasi alcalina*
		- glucosio-ossidasi
		- acetilcolinesterasi
		- galattosidasi
	- substrati enzimatici
		- cromogeni (p-nitrofenilfosfato, o-fenilenediamina, tetrametilbenzidina)
		- fluorofori (ficoeritrina, fluoresceina)
		- molecole chemioluminescenti (isoluminolo, europio, rutenio)
	- **Enzyme-Linked ImmunoSorbent Assay (ELISA)**: tipo di EIA che si basa su tre diverse metodiche
		- metodi che consentono di dosare un antigene
			- *metodo competitivo* (uso del coniugato antigene-enzima)
				- analogo a quello visto per il RIA. Supponiamo di voler determinare la concentrazione di un certo antigene. L’anticorpo capace di riconoscerlo è presente in concentrazione fissa e costante e fissato su una fase solida. Nel caso dell’ELISA si utilizzano piastre multiwell con pozzetti piccoli (sul cui fondo viene fissato l’anticorpo), non provette. Una miscela contenente una quantità nota di antigene marcato con l’enzima e dello stesso antigene non marcato (di cui si vuole determinare la concentrazione) viene fatta reagire con l’anticorpo legato su fase solida. Dopo un opportuno intervallo di tempo, l’antigene marcato o non marcato legherà l’anticorpo e il secondo, in base alla sua concentrazione, spiazzerà il primo per il legame all’anticorpo stesso. Una volta lasciata avvenire la reazione antigene-anticorpo, si effettua un lavaggio del pozzetto per allontanare l’antigene in eccesso e viene aggiunto il substrato dell’enzima, sul quale esso potrà agire, determinando una variazione del colore della soluzione, che sarà proporzionale all’attività enzimatica. In questo caso la relazione, essendo un metodo competitivo, sarà proporzionale all’attività dell’enzima e inversamente proporzionale alla concentrazione dell’analita. Il vantaggio di questa tecnica è l’utilizzo di un marcante enzimatico al posto di uno radioattivo
				- ![ELISA, metodo competitivo](https://i.imgur.com/KjcD9XC.png)
			- *metodo del doppio anticorpo* (sandwich)
				- in questo caso, l’enzima è coniugato ad un anticorpo e non direttamente all’antigene. Il campione contenente l’antigene da misurare viene aggiunto ad un pozzetto sul cui fondo è legata una concentrazione fissa e limitante di anticorpo: se presente nel campione, l’antigene legherà l’anticorpo. A questo punto si effettua un lavaggio e si aggiunge un secondo anticorpo coniugato all’enzima, in questo caso, *necessariamente monoclonale*, perché dovrà riconoscere l’antigene in una regione diversa da quella riconosciuta dal primo anticorpo, altrimenti il sito è mascherato, il legame non avviene e non potrà essere visualizzato il tracciante. Si misura, quindi, l’assorbanza della soluzione. L’attività enzimatica sarà direttamente proporzionale alla concentrazione dell’analita che si sta ricercando, perché più anticorpo marcato si lega e più antigene si sarà legato all’anticorpo primario; dunque la relazione è diretta
				- ![ELISA, metodo del doppio anticorpo](https://i.imgur.com/bJcMeDY.png)
		- *metodo diretto*, consente di dosare un anticorpo
			- è l’unico che consente di rilevare la concentrazione di un anticorpo: in questo caso, si cambia e, sul fondo del pozzetto, viene fissata una concentrazione costante e limitante di antigene, si aggiunge il campione in esame e, se in esso è presente l’anticorpo specifico per l’antigene, questo riconoscerà e legherà l’antigene legato sul fondo del pozzetto. A questo punto, si aggiunge un anticorpo secondario. Questa situazione è diversa dalla precedente, perché l’anticorpo che veniva aggiunto era monoclonale specifico per l’antigene, mentre, in questo caso, il secondario coniugato all’enzima che viene aggiunto non è specifico per l’antigene, ma riconosce la porzione Fc dell’anticorpo che si deve misurare, dunque è un’anti-IgG generica (le IgG sono le più utilizzate), specifica per la specie anticorpale interessata. Anche in questo caso, la relazione tra attività enzimatica rilevata una volta aggiunto il substrato e concentrazione dell’anticorpo sarà lineare
			- ![ELISA, metodo indiretto](https://i.imgur.com/RKfkKbY.png)
##### Tipizzazione e separazione citologica
- **Citofluorimetria a flusso**: consente di identificare le cellule sia in base alle loro caratteristiche fisiche sia in relazione all'espressione di specifici marker di superficie
	- ![citofluorimetria a flusso](https://i.imgur.com/tfA7yP5.png)
	- la citofluorimetria consente di avere diverse informazioni:
		- dimensioni
			- tramite *forward scatter (FSC)*, ovvero il segnale derivante dalla diffrazione, proporzionale alle dimensioni cellulari e raccolto lungo la direzione del raggio incidente
				- ![forward scatter](https://i.imgur.com/WnICjWR.png)
		- granulosità relativa e complessità interna
			- tramite *side scatter (SSC)*, ovvero il seganel derivante dalla riflessione e rifrazione, proporzionale alla granularità e complessità cellulare e raccolto da un sensore posto a 90° rispetto al raggio incidente
		- intensità relativa di fluorescenza
			- tramite canali FL1, FL2, FL3, FL4, FL5
	- per funzionare, il citofluorimetro richiede
		- *sistema fluidico*, che convoglia le cellule al punto di misura
		- *sistema ottico*, che genera e raccoglie segnali luminosi
		- *sistema elettronico*, che converte i segnali ottici in segnali elettrici, per digitalizzarli e analizzarli attraverso un computer
		- *sistema software*
	- ![citofluorimetro a flusso, schema](https://i.imgur.com/bqWBDhu.png)
##### Localizzazione dell'antigene nei tessuti e nelle cellule
- **Immunoistochimica**: permette di evidenziare la presenza e la distribuzione di un antigene direttamente in cellule o sezioni di tessuto fissate su vetrino
	- l'immunoistochimica presenta diverse varianti metodologiche
		- *anticorpo primario*, sensibile anche a minime quote di antigene e discriminante tra strutture antigeniche diverse
			- si utilizzano anticorpi monoclonali, che, in seguito ad adeguata incubazione, riconoscono e legano specificamente l'antigene contro cui sono diretti, se esso è presente nel campione
		- *sistema di rilevazione*, evidenzia l'avvenuta reazione antigene-anticorpo, rendendola visibile al microscopio
		- *sistema Avidina-Biotina-Perosiddasi (ABC)*, si basa sull'elevatissima affinità della glicoproteina avidina per la biotina. Il metodo si articola nelle seguenti fasi:
			1. *incubazione con un anticorpo secondario* diretto contro il frammento costante Fc del primario; tale anticorpo secondario è biotinilato, ossia porta, legate al suo Fc, alcune molecole di biotina;
			2. *incubazione con il complesso ABC*, costituito da molecole dibiotina, di avidina e dell'enzima perossidasi di rafano in rapporti stechiometrici precisi. Sfruttando l'elevata affinità di legame dell'avidina per la biotina, questo complesso va a legarsi all'Fc biotinilato, portano, quindi, l'enzima perossidasi nel sito della reazione anticorpale;
			3. *incubazione con un cromogeno che viene riconosciuta come substrato dall'enzima* e trasformato in un composto colorato. In questo modo, gli immunocomplessi nel tessuto esaminato vengono messi in evidenza da una colorazione, facilmente visibile all'osservazione microscopica
			- ![immunoistochimica, sistema ABC](https://i.imgur.com/VkUlU7m.png)
	- l'immunoistochimica, nella *diagnostica istopatologica delle neoplasie*, può assumere diverse significati:
		- *diagnosi* differenziale tra tumori maligni e tumori benigni o borderline
		- definizione dell'isotopo tumorale
		- definizione del grado di malignità
		- identificazione di micrometastasi
		- identificazione di parametri utili per la *valutazione prognostica* (es. marcatori cinetici, espressione di prodotti oncogenici o di geni oncosoppressori)
		- individuazione di marker indispensabili per la *scelta del trattamento terapeutico* (es. recettori ormonali, HER2, ecc.)

---
# References
[[Tecniche di laboratorio - Lezioni]]
![[L.6 Immunochimica 2022-23.pdf]]

![[seminario citofluorimetria Casciano .pdf]]