2023-07-11 11:17
Stato: #Idealezione 
Tag: #Biologiamolecolare 

---
# Acidi nucleici
- DNA e RNA sono polinucleotidi, ovvero biopolimeri di nucleotidi, ognuno formato da tre parti:
	- uno **zucchero C5** (ribosio o deossiribosio)
		- L'OH nel ribosio, in posizione 2, influenza la struttura e la stabilità, impedendo anche la formazione del doppio filamento,
	- un **gruppo fosfato**,
	- una **base azotata**.
## Basi azotate
- **Purine** (doppio anello): adenina e guanina;
- **Pirimidine** (singolo anello): timina, citosina e uracile.
- ![basi azotate](https://i.imgur.com/F10GtGw.png)
## Regole di Chargaff (1950)
- Nel DNA di specie differenti si ha proporzionalità nella composizione in basi azotate;
- Concentrazione A = concentrazione T e concentrazione C = concentrazione G;
- Quantità purine = quantità pirimidine;
- La composizione in basi del DNA varia tra specie diverse.
## Costituzione e proprietà struttura del DNA
- **Nucleoside**: base azotata + zucchero, mediante *legame N-glicosidico*;
- **Nucleotide**: nucleoside + gruppo fosfato;
- Polimeri: nucleotidi legati in *posizione 5'-3'* mediante *legami fosfodiesterici*
	- Il gruppo fosfato è allocato in posizione 5',
	- L'OH dello zucchero è in posizione 3'
	- ![Acidi nucleici, struttura filamento singolo](https://i.imgur.com/pmGUZtg.png)
- Struttura:
	- Il DNA è costituito da
		- due catene interconnesse,
		- coppie di basi:
			- **AT** → tramite **2 legami H**,
			- **CG** → tramite **3 legami H**.
			- La doppia elica risulta stabilizzata dall'appaiamento tra le basi e dal loro ampliamento.
	- Forma: doppia elica; l'appaiamento complementare delle basi azotate suggerisce che il DNA sia una molecola a *doppio filamento*, simile ad una scala a pioli avvolta a formare una spirale.
	- Caratteristiche:
		- le due catene dell'elica sono *complementari* e *antiparallele* (hanno polarità opposta: un filamento va in direzione 5'-3', l'altro in direzione 3'-5')
		- la doppia elica è *destrorsa* (gira in senso orario)
			- 1 giro di elica = ca. 34 Å = 10,5 bp,
			- larghezza = 2 Å.
	- Interazione: le proteine interagiscono, generalmente, col solco maggiore del DNA. Le basi non sono perfettamente parallele, ma sono "ruotate". Le alterazioni al parallelismo delle basi sono descritte da alcuni parametri: *Twist*, *Roll* e *Tilt*.
### Elementi chiave del DNA
- Doppio filamento;
- Elica destrorsa;
- Filamenti antiparalleli;
- Le basi sono all'interno dell'elica, perpendicolari all'asse dell'elica, e formano coppie di basi complementari.
### Strutture alternative del DNA
- **DNA B** → Il più stabile, elica destrorsa, 10,5 bp, diametro 20Å, è presente un solco maggiore e uno minore;
- **DNA A** → Lo riscontriamo in condizioni di bassa umidità, 11 bp, elica destrorsa, solco minore più profondo, solco maggiore più stretto;
- **DNA Z** → Tipica di sequenze che presentano modificazioni, lo riscontriamo in presenza di specifiche sequenze (alternanza C e G), 12 bp.
#### Conformazioni
- *Conformazione ANTI* → tipiche delle forme destrorse A e B,
- *Conformazione SYN* → tipiche della forma sinistrorsa Z (zig-zag).
- ![DNA, strutture alternative](https://i.imgur.com/OarCG8A.png)
### Altre struttura particolari
- **DNA a tripla elica** → Se abbiamo una parte della catena con sole pirimidine e, di conseguenza, l'altra presenta solo purine si può formare un'altra catena contenente pirimidine e, quindi, formare una tripla elica. La terza catena avrà polarità uguale alla sequenza della doppia elica (uguale a quella della purina).
	- ![Dna a tripla elica](https://i.imgur.com/AFQE8jR.png)
- **Quartetti di G (Tetraplex G)** → Si forma tra quattro tratti di DNA o RNA singolo filamento contenenti ciascuno tre o più G consecutive. I telomeri, che hanno tanti segmenti ricchi di G, hanno una certa propensione a formare questa struttura.
	- ![DNA, tetraplex G](https://i.imgur.com/DC0KWfQ.png)
- **Struttura cruciforme** → Si forma quando sono presenti a breve distanza due coppie della stessa sequenza in orientamento opposto (palindromi).
	- ![DNA, struttura cruciforme](https://i.imgur.com/ngbxckr.png)
- **Struttura a forcine** → RNA (o DNA) a singolo filamento con la stessa sequenza di uno dei due filamenti dei duplex.
- **DNA curvo o ripiegato** → Alcune coppie di basi adiacenti, non essendo perfettamente parallele, introducono piccoli piegamenti della molecola duplex.
### Proprietà termiche del DNA: denaturazione e rinaturazione
- **Caratteristiche**:
	- La denaturazione è reversibile ed è il processo per cui l'acido desossiribonucleico a doppio filamento si svolge e si separa in due filamenti singoli rompendo i legami idrogeno tra le basi appaiate;
	- La rinaturazione è un processo la cui velocità è estremamente variabile e permette il ritorno del DNA al proprio stato nativo.
- **Temperatura di melting** (**Tm**): temperatura media a cui viene denaturato un determinato filamento di DNA.
	- Abbassando nuovamente la temperatura, i due filamenti si riuniranno, tornando nella forma in cui erano originariamente, per questo si dice che il processo è reversibile.
	- Dipende sia dalla lunghezza totale della molecola di DNA che dalla specifica sequenza dei nucleotidi (una molecola ricca di CG ha una Tm maggiore di una ricca di AT, per via dei legami).
- **Effetto ipercromico**: la denaturazione del DNA rende le basi più accessibili e provoca un aumento dell'assorbanza a 260 nm. Questo effetto può essere utilizzato per seguire la denaturazione, valutando la frazione di DNA denaturato come incremento di assorbanza.
	- ![DNA, effetto ipercromico](https://i.imgur.com/ohJMEQ7.png)
## Topologia del DNA e DNA topoisomerasi
- **Superavvolgimento**: la doppia elica può avvolgersi su se stessa e far cambiare la conformazione del DNA nello spazio. Lo stato topologico del DNA dev'essere tenuto sotto controllo e, per far questo, la doppia elica dev'essere aperta, fatta ruotare e poi richiusa.
	- Per catalizzare queste complesse reazioni, gli organismi posseggono una classe di enzimi, detti *DNA topoisomerasi*.
	- In una molecola di DNA rilassato, il parziale sottoavvolgimento o l'iperavvolgimento di due giri di elica produrranno rispettivamente un superavvolgimento negativo o positivo.
		- ![DNA, superavvolgimento positivo e negativo](https://i.imgur.com/1l97Yvv.png)
		- Il DNA delle cellule (sia DNA circolari procariotici che DNA dei cromosomi eucariotici) è normalmente superavvolto negativamente;
			- Dal punto di vista biologico i *superavvolgimenti negativi* possono essere considerati come un *meccanismo d'immagazzinamento dell'energia libera* (*tensione*) che aiuta quei processi che richiedono una separazione dei due filamenti della doppia elica come la replicazione o la trascrizione.
			- Le regioni di DNA superavvolto negativamente hanno la tendenza a disavvolgersi localmente, per cui la separazione dei due filamenti è più favorita nel DNA superavvolto negativamente piuttosto che nel DNA rilassato.
- **Numero di legame Lk**: numero delle volte che un filamento s'incrocia con l'altro.
	- ![DNA, numero di legame L](https://i.imgur.com/y7zSb44.png)
	- Ha due componenti:
		- *Numero di Twisting* (T=torsione): numero di giri completo;
		- *Numero di Writhing* (o *di superavvolgimento*, W=contorsione): avvolgimento della doppia elica nello spazio.
		- $$Lk=T+W$$
			- Se si forza il DNA circolare a cambiare il suo Writhe senza tagliare la doppia elica, si avrà un compensativo cambiamento del Twist, mentre il numero di legame rimarrà lo stesso.
### Topoisomerasi
- Enzimi che convertono il DNA da una forma topologica all'altra, cioè da una forma superavvolta ad una rilassata e viceversa. In sostanza, catalizzano variazioni del numero di legame.
	- Tipologie:
		- Nell'uomo, ve ne sono di due tipi:
			- *Tipo I* → producono una rottura transitoria e risaldano un singolo filamento del DNA;
			- *Tipo II* → producono una rottura transitoria e risaldano entrambi i filamenti del DNA.
		- In E. coli, ve ne sono quattro tipi:
			- Le DNA topoisomerasi I e III sono di tipo I;
			- Le DNA topoisomerasi II (*girasi*) e IV sono di tipo II.
- **Meccanismo d'azione**:
	- *Topoisomerasi I*:
		- ![DNA, meccanismo d'azione delle topoisomerasi I, foto 1](https://i.imgur.com/a0lXFkj.png)
		- Agiscono su filamenti singoli secondo questo meccanismo:
			- L'enzima lega il DNA nella cavità centrale e opera la rottura di uno dei due filamenti dell'acido nucleico mediante rottura del legame fosfodiesterico;
			- L'energia liberata dalla rottura di questo legame viene conservata mediante la formazione di un nuovo legame che coinvolge il gruppo fosfato del DNA e la tirosina, detto *legame fosfotirosinico*;
			- A questo punto l'enzima cambia conformazione e determina la rotazione del filamento libero intorno al filamento integro, alterando il numero di avvolgimento e quindi il numero di legame del DNA;
			- Al termine del processo l'enzima ripristina il legame fosfodiesterico ricavando l'energia dall'idrolisi del legame fosfotirosinico temporaneamente realizzato.
			- ![DNA, meccanismo d'azione delle topoisomerasi I, foto 2](https://i.imgur.com/edJUKnw.png)
		- Bilancio energetico: non è necessario alcun apporto di energia.
	- *Topoisomerasi II*:
		- ![DNA, meccanismo d'azione delle topoisomerasi II](https://i.imgur.com/C8FCru6.png)
		- Caratteristiche peculiari:
			- Fanno passare un tratto di doppia elica intatta attraverso il taglio, prima di risaldarla;
			- *Lk* cambia di *due unità* alla volta;
			- *Utilizzano l'ATP* per recuperare la forma iniziale dopo ogni ciclo;
			- DNA girasi (topoisomerasi II batterica) → anziché rilassare, introduce superavvolgimenti (-);
			- Responsabile del superavvolgimento del cromosoma, utile per facilitare lo svolgimento della doppia elica.
		- Meccanismo:
			- L'attacco dell'enzima avviene su entrambi i filamenti di DNA, che vengono tagliati in modo analogo a quanto accade per le topoisomerasi I → formazione di *legami covalenti fosfotirosinici reversibili* su entrambi i filamenti;
			- Una volta realizzato il taglio, l'enzima trasporta il doppio filamento integro attraverso la fessura realizzata nel doppio filamento tagliato → variazione nel numero di superavvolgimenti della molecola/liberazione di una molecola intrappolata nell'altra;
			- Il trasporto del duplex integro attraverso la porta realizzata nel duplex tagliato richiede *consumo di ATP*.
- **Agenti intercalanti il DNA**:
	- *Bromuro di etidio*: intercalante che modifica la topologia del DNA; è una molecola idrofobica planare. Come agisce?
		- Aumenta lo spazio esistente tra le coppie di basi adiacenti;
		- Distorce il regolare andamento delle impalcatura del DNA: la *doppia elica si allunga* e *diminuisce il superavvolgimento*.
		- ![DNA, bromuro di etidio](https://i.imgur.com/kFji6sR.png)
- **Farmaci agenti sulle topoisomerasi**: gl'inibitori delle topoisomerasi sono divenuti importanti agenti farmacologici contro malattie infettive e cancro, perché aumentano i livelli del danno del DNA nelle cellule bersaglio in rapida crescita.
	- Tuttavia, anche i tessuti non cancerosi possono essere colpiti; dunque ne derivano una tossicità più generale ed effetti collaterali indesiderati.
## Struttura dell'RNA
- ![RNA, struttura](https://i.imgur.com/VeEmqfA.png)
- **Rispetto al DNA**: differisce per i seguenti motivi:
	- Normalmente, *filamento singolo* e non doppio;
	- I nucleotidi dell'RNA contengono il *ribosio*.
		- La presenza di un OH nello zucchero in posizione 2 che dà un ingombro sterico alla struttura e gl'impedisce di avere una struttura B;
	- La timina è sostituita dall'*uracile* (*U*).
- **Appaiamenti**:
	- Nel DNA, il solco maggiore rende favorevole l'interazione con le proteine, cosa non possibile nell'RNA, che ha, infatti, maggiore tendenza a formare accoppiamenti non canonici (diversi da quelli Watson-Crick) rispetto al DNA.
		- ![RNA, appaiamenti non canonici 1](https://i.imgur.com/qlDilAL.png)
		- ![RNA, appaiamenti non canonici 2](https://i.imgur.com/HZeUepm.png)
	- *Pseudonodo*: struttura complessa in cui gli appaiamenti tra le basi sono formati anche in posizioni non contigue.
		- ![RNA, pseudonodo](https://i.imgur.com/PU0BAGB.png)
- **Tipi di RNA**:
	- *RNA transfer* (o *tRNA*): intermedio essenziale tra l'informazione portata dal DNA e quella contenuta nelle proteine codificate. Ha due ruoli: attivare gli amminoacidi e riconoscere i codoni dell'mRNA.
		- ![RNA transfer](https://i.imgur.com/Ibj2Pak.png)
			- La struttura secondaria a trifoglio si ripiega per appaiamenti di basi tra anse distanti, con formazione di una struttura terziaria ad L;
	- *RNA ribosomiale* (O *rRNA*): componente essenziale del ribosoma, a livello del quale avviene la biosintesi delle proteine;
	- *RNA messaggero* (o *mRNA*): è una copia della sequenza di DNA genomico che porta l'informazione (codificante) per una proteina;
	- ![RNA, mono e policistronico](https://i.imgur.com/DM9nJAi.png)
		- *RNA monocistronico*: codifica per una catena polipeptidica,
		- *RNA policistronico*: codifica per più di una sequenza polipeptidica;
	- *snRNA*: ruolo essenziale nello splicing del pre-mRNA;
	- *snoRNA*: ruolo nei processi di modificazione dell'rRNA.
	- ![RNA, tipologie e ruoli](https://i.imgur.com/PqvzhaZ.png)
## Genoma e nucleosomi
- **Cromatina**: DNA genomico associato a proteine, che si condensa a formare i *cromosomi mitotici*. Essa è funzionale alla regolazione dell'espressione genica.
- **Nucleosoma**: unità fondamentale della cromatina.
	- Sequenza di DNA di ==146 bp== che si avvolge, con ca. 2 giri, attorno ad un gruppo di otto istoni, detto ==ottamero==.
		- La capacità degl'istoni di legare il DNA è regolata soprattutto da enzimi intranucleari, che possono apportare modificazioni post-traduzionali soprattutto ai residui di *lisina* e *arginina* posti nel dominio N-terminale delle proteine istoniche;
		- Ruolo dell'*istone H1*:
			- In assenza dell'istone H1, la cromatina appare, al microscopio elettronico, come una serie di grani su un filo, che costituisce la fibra di 10 mm di diametro, chiamata anche "*collana di perle*";
			- In presenza di H1 la fibra di 10 nm si organizza in una struttura superiore, chiamata fibra di 30 nm (*fibra solenoide*).
			- ![DNA, ruolo dell'istone H1](https://i.imgur.com/Yxqr6Sm.png)
	- Rappresenta il primo livello di organizzazione della cromatina.
- **Cromosomi**: osservabili soltanto quando la cromatina è condensata. Tale fenomeno avviene durante la divisione cellulare, quando la cellula si trova in mitosi/meiosi.
	- ![DNA, cromosoma](https://i.imgur.com/blWN2dj.png)
	- **Cariotipo**: numero e morfologia (posizione del centromero e dimensioni) dei cromosomi metafasici. Il numero di cromosomi umani è di 46:
		- 22 coppie autosomiche uguali nell'uomo e nella donna,
		- 1 coppia di cromosomi sessuali.
		- ![DNA, cariotipo](https://i.imgur.com/J2N5n9x.png)
	- Costituzione: sono composti da due *cromatidi*, che sono due copie identiche tra loro di DNA tenute insieme dal *centromero* (dove c'è la strozzatura).
		- Alle estremità di un cromosoma eucariotico c'è un cappuccio di sequenze ripetute, detto *telomero*, sostanzialmente uguale in tutti i vertebrati.
			- I telomeri proteggono il cromosoma dalla degradazione ad opera di nucleasi (sono ripiegati su se stessi) ed impediscono che le estremità dei cromosomi si saldino fra loro;
			- Il DNA telomerico può assumere una *struttura a T-loop*, nella quale un tratto della regione 3' invade la regione duplex nella ripetizione telomerica, formando un *D-loop* delle ripetizioni *TTAGGG*.
				- Inoltre, il DNA telomerico può adottare una *struttura a quartetti di G*.
				- ![DNA, struttura telomerica](https://i.imgur.com/ftNbscs.png)
		- Al livello del centromero, che assicura la corretta segregazione del DNA durante la mitosi, si assembla uno specifico complesso proteico, denominato *cinetocore*, cui è legata a una delle estremità dei microtubuli.


---
# References
[[Biologia molecolare - Lezioni]]