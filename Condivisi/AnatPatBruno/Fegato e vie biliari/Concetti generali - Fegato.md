2024-08-26 14:51
Stato: #idealibro 
Tag: #Embriologia #Istologia #Anatomia #ApparatoDigerente 

---
# Embriologia: la placca duttale
## Macro-scaglionamento cronologico
### Terza settimana
- Inizia lo sviluppo del fegato a partire da un **diverticolo di origine endodermica**, che si sviluppa a sua volta dalla parete del futuro duodeno
### Quarta settimana
- Le cellule epiteliali proliferano dallo stroma del *septum transversum*
	- si fondono con i vasellini del plesso sinusoidale, dando luogo ai cosiddetti **sinusoidi primitivi**
>[!info]
> La peculiare caratteristica epatica, data dall'alternanza di filiere di epatociti e vasi specializzati (detti sinusoidi) è presente al primo mese di gestazione.
### Settima settimana
- Nell'embrione umano di 17 cm, il quadro vascolare è ormai definito:
	- vene vitelline → vena porta
	- vena ombelicale
		- fornisce il flusso maggiore per la circolazione epatica del sangue proveniente dalla placenta
		- alla nascita, il flusso cessa e la vena va incontro a regressione, trasformandosi nel *legamentus teres* (legamento rotondo)
## Epatociti primitivi (o epatoblasti)
- Originano dall'endoderma del diverticolo primitivo
### Quarta settimana
- Iniziano a produrre *α-fetoproteina*
### Quinta settimana
- Sintetizzano acidi biliari
### Ottava settimana
- Compare il glicogeno nel loro citoplasma
### Dodicesima settimana
- Secrezione della bile
- Arrivo delle cellule di Kupffer e delle cellule stellate
## Sviluppo dei dotti biliari intraepatici
- Ha origine dagli epatoblasti disposti attorno ai primi spazi portali, che costituiscono la lamina limitante periportale
### Sesta settimana
#### Una prima fila di epatoblasti → cellule biliari
- Cambia la forma
- I nuclei divengono ovali
- Il citoplasma si riduce
- Mutazione dell'immunofenotipo
	- *citocheratine* (*CK*) *8* e *18* presenti negli epatoblasti
	- *citocheratina 7* presente nelle cellule biliari
#### Seconda fila di epatoblasti → cellule biliari
- Tutti gli spazi portali appaiono avvolti da un cilindro delimitato da due cerchi concentrici di cellule biliari, portando alla formazione della **placca duttale**
	- migrazione dei dotti verso il centro dello spazio portale e permanenza finale di un solo **dotto** (detto **settale**) in ogni spazio portale
	- ![Fegato, schema sullo sviluppo della placca duttale e dei dotti biliari intraepatici: intorno al mesenchima del primitivo spazio portale si costituisce un doppio strato di cellule epiteliali (placca duttale) che tende a formare strutture tubulari; tale placca duttale diviene discontinua, solo le strutture duttali persistono accompagnate da scarse cellule residue; infine si costituisce lo spazio portale, dove persiste un solo dotto, il dotto settale, che migra all’interno dello spazio portale, accompagnato dal ramo dell’arteria epatica e dal ramo della vena porta](https://i.imgur.com/KjDky8x.png)
- Acquisto di una nuova citocheratina
	- *CK19*
>[!warning]
> Gli epatociti della lamina periportale mantengono, anche nel fegato adulto, la capacità di trasformarsi in cellule biliari: è la neoduttulogenesi, che può indicare una semplice reazione proliferativa o far sospettare un processo distruttivo dei dotti biliari, con tentativo di loro sostituzione con nuovi dotti.
# Anatomia
![Schema che rappresenta la doppia circolazione (arteria epatica e vena porta) del fegato parallela alle ramificazioni delle vie biliari.](https://i.imgur.com/C21ew3k.png)
![Schema che rappresenta la suddivisione del fegato in segmenti basati sulla vascolarizzazione dell’organo e sulle ramificazioni delle vie biliari.](https://i.imgur.com/7Eac9Js.png)
# Anatomia microscopica: l'acino di Rappaport
>[!info]
> - Negli anni ’50, il fisiologo canadese A. Rappaport, con i suoi studi sulla circolazione epatica, rivoluzionò la teoria del lobulo epatico, descritto da Kiernan nel 1833, basata sull’osservazione del fegato di maiale.
> 	- Gli epatociti non sono organizzati attorno alle vene centrolobulari, ma **lungo la via della microcircolazione**: seguendo i rami dell'arteria epatica dagli spazi portali verso la vena centrolobulare, ridefinita "**vena terminale**".
- ![Fegato, schema dell’acino di Rappaport: gli epatociti si dispongono intorno all’asse formato dal ramo della arteria epatica, dal ramo della vena porta e dal dotto biliare, nella zona 1), 2) e 3). Gli epatociti della zona 1 sono quelli adiacenti all’asse vascolare. Gli epatociti della zona 3) rappresentano la periferia del microcircolo epatico e sono adiacenti alla vena terminale o centrolobulare](https://i.imgur.com/KeSFedM.png)
## Definizioni
### Acino semplice
- Insieme di epatociti disposti intorno all'asse formato da un'arteriola epatica terminale, da una venula portale terminale e da un dotto biliare
	- ogni acino semplice può essere suddiviso in tre zone
### Acino complesso
- Insieme di acini semplici che originano da uno spazio portale
## Zone
- ![Fegato, schema che raffigura le 3 zone dell’acino di Rappaport: gli epatociti delle zone 1), 2) e 3) rappresentano le aree che ricevono progressivamente meno ossigeno e meno nutrienti: epatociti adiacenti all’asse vascolare (zona 1), epatociti alla periferia dell’acino (zona 3), epatociti intermedi (zona 2).](https://i.imgur.com/515xPL8.png)
### Zona 1
- Formata dagli epatociti adiacenti all'asse vascolare
	- cellule riceventi **sangue ricco di ossigeno** (svolgono funzioni più complesse)
- Caratteristiche citologiche:
	- mitocondri voluminosi
	- abbondante REG
### Zona 2
- Gli epatociti ricevono il **sangue di "seconda scelta"**
### Zona 3
- Formata dagli epatociti situati alla periferia della microcircolazione dell'acino
	- ricevono **sangue povero di ossigeno** e **ricco di metaboliti di scarto**
- Caratteristiche citologiche:
	- ricchezza di enzimi del *sistema farmaco-metabolizzante*
		- rende idrosolubili i farmaci con operazioni di idrossilazione, metilazione, ecc.
	- abbondante REL
## Patologia
>[!warning]
> Nel fegato normale, l'acino non si vede: gli epatociti di un acino si continuano con quelli dell'acino adiacente. Le maggiori conferme della teoria di Rappaport sono state fornite dalla patologia, in particolare dalla **necrosi che segue all'ischemia**.
### Necrosi
- I principali epatociti ad andare incontro a necrosi sono quelli che circondano le vene terminali (*necrosi perivenulare*)
- Estensione:
	1. segue la periferia degli acini
	2. assume forma a triangolo (*necrosi triangolare*) e poi a stella (*necrosi stellariforme*)
	3. quando due aree di necrosi a stella si uniscono, si formano le **necrosi a ponte centro-centrali**
		- si evidenziano gli acini complessi (epatociti sopravvissuti di zone 1 e 2)
		- col progredire del danno, si appalesano anche gli acini semplici
	4. la necrosi segue la periferia degli acini semplici, separandoli fra loro
	5. restano piccoli blocchi di parenchima, costituito solo dagli epatociti della [[Concetti generali - Fegato#Zona 1|zona 1]] sopravvissuti all'insulto ischemico
# Cellule del fegato
## Epatociti
>[!info]
> **Epatociti**: cellule voluminose cuboidali, con ampio citoplasma e nucleo rotondo centrale a cromatina finemente dispersa, disposte in filiere che si anastomizzano irregolarmente tra loro.
> ![Fegato, schema dell’architettura normale del fegato: spazi portali, travate di epatociti costituite da una singola fila di cellule alternate ai sinusoidi e vene terminali o centrolobulari.](https://i.imgur.com/jNSqGcv.png)
### Disposizione
- Ogni epatocita ha due poli sinusoidali e due poli biliari
	- ![Fegato, schema che rappresenta lo spazio del Disse: gli epatociti presentano il polo sinusoidale e il polo biliare: la faccia dell’epatocita rivolta verso il polo sinusoidale presenta numerosi microvilli, che aggettano nello spazio del Disse delimitato dall’endotelio fenestrato e dalle cellule di Kupffer; nei recessi dello spazio del Disse si repertano inoltre le cellule di Ito.](https://i.imgur.com/YGTFVjE.png)
#### Canalicolo biliare
- Formato dall'adesione delle membrane di due cellule adiacenti
#### Spazio di Disse
- Vi si aggettano i microvilli presenti sulla faccia prospicente al sinusoide
- Compreso tra l'epatocita e la cellula endoteliale soprastante
### Caratteristiche citologiche
- Citoplasma ricco di
	- mitocondri (ca. 800)
	- perossisomi (ca. 200)
	- lisosomi
	- REG
	- REL
- Apparato di Golgi
	- molto sviluppato
	- occupa tra il 2 e il 4% del volume cellulare
	- attività
		- glicosilazione delle proteine secretorie
		- incorporazione di metalli nei vari enzimi
		- ruolo nella secrezione biliare
### Distinzione in base alla localizzazione
#### Zona 1
- Più ricchi di mitocondri e REG
#### Zona 3
- Più ricchi di REL
### Teoria dello "streaming liver"
>[!info]- "Streaming liver"
> - Proposta da Zajicek nel 1985, questa teoria ipotizza che, intorno agli spazi portali, siano presenti delle cellule staminali, da cui originano i nuovi epatociti:
> 	1. questi migrerebbero lentamente verso le vene terminali e, durante questo viaggio (la cui durata è stata stimata intorno ai 300 giorni), modificherebbero
> 		- le loro dimensioni (da 20 a 30 micron),
> 		- le loro funzioni:
> 			- cellule giovani → sintesi proteica,
> 			- cellule vecchie → funzioni semplici
> 				- come idrossilazione e metilazione di molecole liposolubili per favorirne l’escrezione);
> 	2. giunti alla vena terminale, gli epatociti vecchi andrebbero in apoptosi e sarebbero smaltiti dai macrofagi.
## Cellule di Ito (o cellule stellate)
### Caratteristiche generali
- Forma triangolare
- Situate nei recessi dello spazio di Disse, a mutuo contatto con due epatociti
- Citoplasma
	- contiene vacuolo lipidici
	- in grado di accumulare vitamina A
### Origine
- Incerta
	- marcatori tipici di differenziazione neuroectodermica (*proteina acida fibrillare gliale GFAP*)
	- marcatori di origine mesenchimale (*vimentina*)
	- marcatori di differenziazione muscolare (*desmina*, *actina-muscolo liscio*)
### Funzione
- Accumulo di vitamina A
- Controllo del tono microvascolare
	- regolazione della circolazione nei sinusoidi
- Sintesi di componenti dell'ECM
	- se attivate, producono grandi quantità di *collagene* (fra gli attori principali della [[Fegato e vie biliari#Fibrosi|fibrosi]])
	- ![Fegato, schema che raffigura il meccanismo della fibrogenesi epatica basato sull’attivazione delle cellule di Ito: in seguito a insulti di varia natura, le cellule di Ito si trasformano in cellule miofibroblasto-simili e producono collagene, l’endotelio perde le fenestrature e gli epatociti i microvilli](https://i.imgur.com/ZftzmXr.png)
- Secrezione di *HGF* (fattore di crescita epatocitario)
	- ruolo nella rigenerazione epatocitaria e nella patogenesi della cirrosi
## Cellule di Kupffer
>[!info]
> Elementi del sistema monocito-macrofagico residenti nel fegato. Si osservano al centro dei sinusoidi o interposte tra cellule endoteliali.
### Citoplasma
- Contiene spesso fagolisosomi
	- anche voluminosi
	- metabolizzano i frammenti di cellule morte, i complessi immuni e le endotossine introdotti mediante il circolo portale nei sinusoidi
### Funzioni
#### Mobilità
- Migrano verso le aree dove è necessaria la loro presenza
	- in corso di epatite acuta, è frequente il riscontro di cellule di Kupffer con citoplasma ripieno di **pigmento ceroide** (residui necrotici epatocitari in corso di digestione)
	- ![Fegato, cellula di Kupffer ripiena di pigmento ceroide giallastro](https://i.imgur.com/Xk48gMy.png)
#### Fibrosi
- Produzione di *metalloproteasi*
	- disgregazione dei fasci di fibre collagene depositate dalle cellule stellate
## Cellule endoteliali sinusoidali
### Caratteristiche
- Citoplasma fenestrato
	- consente il passaggio dai sinusoidi allo spazio del Disse solo a certe molecole
### Alterazioni
- L'ampliamento delle fenestrature causerebbe il passaggio dello spazio di Disse dei chilomicroni
	- osservabile, per esempio, in [[Morbo di Wilson|morbo di Wilson]] ed [[Epatopatie tossico-metaboliche#Epatopatia alcolica|epatopatia alcolica]]
## Spazio di Disse
>[!info]
> **Spazio di Disse**: area compresa tra il citoplasma della cellula endoteliale e gli epatociti.






---
# Reference
[[Fegato e vie biliari]]