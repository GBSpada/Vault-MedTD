2023-08-25 17:58
Stato: #Idealezione 
Tag: #Genetica 

---
# Imprinting genomico
- Meccanismo di regolazione dell'espressione genica che determina l'espressione differenziale di un gene in base alla sua origine (materna o paterna).
	- Caratteristiche:
		- i geni non espressi si dicono **geni imprinted** e riflettono una modificazione funzionale del gene, temporanea, avvenuta durante la gametogenesi.
			- In caso di imprinting paterno, i geni imprinted sono quelli di origine materna; nel caso di imprinting materno, si è nel caso opposto;
		- ca. 200 geni subiscono imprinting, questi giocano un ruolo fondamentale nel differenziamento e nello sviluppo;
		- si manifesta dopo la formazione dello zigote;
		- ogni modificazione epigenetica dell'imprinting si cancella durante la gametogenesi successiva.
	- Sia imprinting che inattivazione X consistono in un'**espressione monoallelica di geni biallelici** trasmissibile da una cellula ad un'altra, ma non di genitore in figlio.
	- Grazie a questo meccanismo viene regolata la quantità di prodotti necessari per lo sviluppo embrio-fetale.
- **Meccanismi tipici dell'imprinting**:
	- ==Metilazione==: nei mammiferi, avviene nelle *isole CpG* (le metilazioni si dividono in CpG e non CpG), quasi esclusivamente al livello della citosina.
		- Le isole CpG rappresentano lo 0,7% del genoma umano (una parte piccolissima) e, generalmente, si trovano nella parte del promotore dei geni, che rappresenta il sito d'inizio della trascrizione.
			- ![Metilazione delle isole CpG](https://i.imgur.com/GMK5Jgt.png)
		- Utilità delle metilazioni:
			- difesa dai DNA estranei, come nel caso dei trasposoni (sequenze di DNA definite "mobili"),
			- distinzione di un frammento di DNA neosintetizzato, durante la replicazione, da uno preesistente (il filamento metilato si perde nella duplicazione semiconservativa).
		- Avviene a carico delle *metiltransferasi*, se ne conoscono varie:
			- *DNMT1*, metilazione di mantenimento. È la più abbondante nelle cellule somatiche;
			- *DNMT2*, metilazione del tRNA;
			- *DNMT3a*, metilazione de novo, è fondamentale nello sviluppo embrionale dei mammiferi;
			- *DNMT3b*, metilazione de novo, fondamentale nello sviluppo embrionale dei mammiferi;
			- *DNMT3l*, regolazione della funzione della 3a e della 3b.
		- *Metilazione epigenetica*: può essere trasmessa da una cellula alla sua progenie, mantenendosi quando il DNA si replica.
			- ![Metilazione epigenetica](https://i.imgur.com/AS3zdkG.png)
		- *Imprinting genomico*: Durante l'embriogenesi, a causa dell'imprinting, si hanno fenomeni di metilazione e demetilazione sesso-specifica.
			- ![Imprinting genomico](https://i.imgur.com/UXdlktm.png)
## Malattie da imprinting
- *Prader-Willi Omim 176270*:
	- Frequenza: 1:15000-25000
	- Esordio: prima infanzia
	- Descrizione:
		- ipotonia neonatale ed infantile, scarsa capacità suttoria, che migliora con l'età;
		- carente accrescimento nell'infanzia, problemi relativi alla deglutizione e alimentazione incontrollata;
		- iperfagia, che, tra i 12 mesi e i 6 anni, provoca un aumento di peso e l'obesità;
		- *facies tipica*: corto diametro bifrontale, lati della bocca rivolti verso il basso, fessure palpebrali a mandorla;
		- ipogonadismo, ipoplasie genitali, pubertà incompleta, sterilità;
		- lieve/medio ritardo mentale;
	- Eziologia: alterazione del ==**cromosoma 15q11-q13**== (microdelezione cromosomica).
		- Nel 70% dei casi da delezione del segmento 11-13 del braccio lungo del cromosoma 15 *paterno*.
- *Sindrome di Angelman*:
	- Medesima alterazione della sindrome precedente, ma collocata sul cromosoma femminile.
	- Frequenza: 1:15000
	- Esordio: prima infanzia
	- Descrizione:
		- microcefalia;
		- grave ritardo mentale;
		- atassia o anomalia completa nella deambulazione;
		- *facies tipica*: ipertrofia di lingua e mandibola, depressione occipitale, sclere blu,
		- bassa statura,
		- epilessia e alterazioni motorie.
	- Eziologia: uguale.
		- Delezione del segmento del cromosoma 15 *materno*.
	- Diagnosi: diagnosticabile tra i 3 e i 7 anni, periodo nel quale le caratteristiche sintomatiche diventano evidenti. I soggetti affetti compiono movimenti "a scatto", velocemente, e ridono ingiustificatamente.


---
# References
[[Genetica]]