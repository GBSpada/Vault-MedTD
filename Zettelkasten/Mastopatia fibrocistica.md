---
stato: "#ideaL"
tags:
  - "#Patologia"
  - Ginecologia
sistema/apparato:
  - Tegumentario
---
31-08-2024 02:56

--- 

>[!warning] Quando "preoccuparsi"? 
>Se è vero che quì di seguito verrà descritta come condizione parafisiologica, è anche vero che, superata una certa soglia per ciò che concerne il grado e la forma di iperplasia, si può parlare di patologia.

## Fisiopatologia
- Alcune lesioni che rappresentano il substrato morfologico di questo quadro, come cisti, adenosi, flogosi e fibrosi, sono da interpretare come un'==esagerazione o deviazione delle fisiologiche modificazioni a cui il parenchima mammario va incontro durante il ciclo mestruale==.
## Eziologia
- Alcuni aspetti di questa condizione sono certamente attribuibili ad alterazioni dell'equilibrio tra strutture mammarie e stimolo ormonale
- Viene ritenuta condizione ==parafisiologica piuttosto che patologica==
## Epidemiologia
- Affezione più frequente della mammella, con un picco di incidenza tra i 25 e i 45 anni di età.
## Manifestazioni
- Produce ==sintomi solo in un numero limitato di casi==
- Può presentarsi con nodularità diffusa, in genere bilaterale, dando luogo ad addensamenti palpabili o non palpabili.
- Con una certa frequenza ==può associarsi a mastodinia==, particolarmente intensa nei periodi premestruali. 
`
## Diagnosi
### Morfologica
![](https://i.imgur.com/HABiu0x.png)

- La mastopatia fibrocistica è costituita dalla combinazione variabile di una serie di lesioni elementari rappresentate da:

#### Cisti:
- Solitamente ==multiple e bilaterali==, di dimensioni variabili da pochi millimetri a diversi centimetri. 
- **Contengono un liquido** 
	- O chiaro limpido 
	- O giallo di aspetto torbido.
		- Alcune cisti, in questo caso, quando sono sotto tensione, hanno colorito bluastro
- Possono andare incontro a ==rottura==, evocando una risposta infiammatoria nel tessuto circostante.
- **Origine** 
	- Derivano dalla ==dilatazione delle TDLU per l'occlusione del lume== del dotto terminale o dei duttuli da parte del tessuto fibroso periduttale, **oppure** per un processo di ==ipersecrezione endoluminale==
- Le **cisti più grandi** 
	- Sono il risultato della fusione di cisti più piccole.
	- Per atrofia sono quasi prive di epitelio di rivestimento
		- In alcuni casi la parete è formata oslo da tessuto fibroso
- Le **cisti più piccole**
	- Sono rivestite da ==epitelio cubico o cilindrico==.
	- ==Spesso== il rivestimento delle cisti è costituito da un epitelio andato incontro a ==metaplasia apocrina==
		- In queste cisti si osservano frequentemente espressioni di iperplasia papillare dell'epitelio apocrino. 
#### Fibrosi dello stroma
- Può essere di grado estremamente variabile, di solito focale.
- Interessa sia il connettivo intralobulare sia interlobulare e, ==in alcuni casi la rottura di una cisti ne costituisce l'evento patogenetico==.
#### Infiltrato flogistico
- Di frequente osservazione sia nel connettivo intralobulare sia in quello interlobulare.
- Rappresenta ==di solito== un fenomeno di ==accompagnamento secondario alla rottura== di cisti. 
- L'infiltrato flogistico è costituito da linfociti, plasmacellule e macrofagi.
#### Adenosi
![](https://i.imgur.com/cfuPGdV.png)

- È caratterizzata da un **aumento numerico delle strutture duttulari del lobulo**.
- È un **processo iperplastico** a cui consegue un ingrandimento delle TDLU ==in assenza di alterazioni cito-architetturali==.
	- Infatti, i duttuli neoformati sono costituiti dal doppio strato epiteliale e mioepiteliale e provvisti di membrana basale. 
- **Varianti di adenosi** sono:
	- L'adenosi a dotti ciechi
	- L'adenosi apocrina (caratterizzata dalla metaplasia apocrina delle cellule dei duttuli)
	- L'adenosi florida o tumore adenosico (quando il processo iperplastico è tale da divenire clinicamente palpabile)
	- L'[[adenosi sclerosante]] e l'[[adenosi microghiandolare]] 
#### Proliferazione epiteliale
- Oggi **classificata**
	- Nell'ambito delle ==lesioni proliferative intraduttali== ==se morfologicamente di tipo duttale==
	- Come [[Carcinoma della mammella#Concetto di neoplasia intraepiteliale|neoplasia lobulare intraepiteliale]] ==se morfologicamente di tipo lobulare.==
- Vedi [[Patologia non neoplastica della mammella#Lesioni epiteliali benigne]]


### Radiologia
- Un pattern mammografico che frequentemente può essere associato alla mastopatia fibrocistica è rappresentato dalle microcalcificazioni, che possono essere riscontrate nell'ambito di tutte le lesioni elementari che ne costituiscono il profilo morfologico.


## Prognosi
- Per quanto concerne il rapporto tra mastopatia fibrocistica e **rischio di sviluppare un carcinoma invasivo**, è oggi accettato all'unanimità che ==il più importante parametro== morfologico correlato al rischio di sviluppare un carcinoma sia costituito dall'==iperplasia epiteliale==, soprattutto se connotata da atipia, e quindi le forme di ADH e ALH.




--- 
# Reference:
[[Patologia non neoplastica della mammella]]