2023-06-27 11:50
Stato: #Argomento
Tag: #PatologiaGenerale

---
# Definizione
- Secondo l'eminente oncologo inglese Willis:
	- "la neoplasia è una massa abnorme di tessuto, la cui crescita supera in maniera scoordinata quella dei tessuti normali e progredisce anche dopo la cessazione degli stimoli che ne hanno causato l’insorgenza"
- La persistenza dei tumori deriva dalle alterazioni genetiche ereditabili che vengono trasmesse alla progenie delle cellule tumorali. Tali modificazioni genetiche permettono l'eccessiva e sregolata proliferazione, che diventa autonoma (indipendente dagli stimoli fisiologici di crescita).
- **Sopravvivenza**: tutti i tumori, siano essi benigni o maligni, hanno due componenti di base:
	1. cellule neoplastiche clonali, costituenti il *parenchima* tumorale,
	2. uno stroma di sostegno costituito da tessuto connettivo, vasi sanguigni e macrofagi e linfociti, da cui dipendono crescita ed evoluzione del tumore. Un adeguato apporto sanguigno è indispensabile per la sua sopravvivenza e proliferazione.

# Classificazione
- **Tumore benigno**: quando le sue caratteristiche microscopiche e macroscopiche sono considerate relativamente innocue, per cui la formazione rimarrà localizzata, non potrà diffondere in altre sedi e si presterà all'asportazione chirurgica con sopravvivenza del paziente.
	- **Nomenclatura**: in generale, il nome attribuito si ottiene aggiungendo il suffisso "-oma" al tipo di cellule da cui la neoplasia ha origine (es. fibroma o condroma).
		- La classificazione dei tumori di origine epiteliale è più complessa.
	- **Tipologie**:
		- *Adenoma*: neoplasia benigna epiteliale che origina dalle cellule tubulari renali e cresce sotto forma di numerose piccole ghiandole strettamente raggruppate,
		- *Papilloma*: neoplasia epiteliale benigna che genera proiezioni della superficie epiteliale simili a una digitazione o a una verruca,
		- *Cistoadenoma*: formazione di grandi masse cistiche
			- *Cistoadenoma papillare*: presenta una componente papillare che protrude in spazi cistici,
		- *Polipo*: neoplasia, benigna o maligna, presentante una proiezione macroscopicamente visibile a livello di una superificie mucosa e aggetta, come nel lume gastrico o del colon.
			- ![Malattie neoplastiche, polipo del colon. **A**. Lesione ghiandolare benigna (adenoma) che protrude nel lume del colon ed è collegata alla mucosa tramite un peduncolo ben evidente. **B**. Aspetto macroscopico di numerosi polipi del colon.](https://i.imgur.com/7z9lxKS.png)
- **Tumore maligno**: comunemente indicato col termine *cancro*, per via della sua aderenza tenace a qualsiasi superficie con cui entra in contatto. L'attributo "maligno" implica che la lesione possa invadere e distruggere le strutture adiacenti e metastatizzare, causando la morte.
	- **Nomenclatura**: stesso principio dei tumori benigni.
	- **Tipologie**:
		- *Sarcoma*: tumore maligno originante nel tessuto mesenchimale, in quanto la ridotta quantità di tessuto connettivo li rende carnosi,
		- *Carcinoma*: neoplasia maligna derivante da uno qualsiasi dei tre foglietti embrionali
			- *Carcinoma a cellule squamose*: le cellule tumorali imitano l'epitelio stratificato squamoso,
			- *Adenocarcinoma*: lesione in cui le cellule neoplastiche epiteliali crescono in strutture ghiandolari.
- **Derivazione**:
	- Nelle neoplasie ben differenziate, le cellule parenchimali sono molto simili fra loro, come se fossero tutte di origine monoclonale.
	- *Tumori misti*: le cellule originarie possono andare incontro a una differenziazione divergente.
		- *Tumori misti delle ghiandole salivari*: la componente epiteliale è dispersa in uno stroma mixoide in cui, a volte, si ritrovano anche isole di cartilagine o di osso, che si ritiene derivino tutte da un singolo clone totipotente (*adenoma pleomorfo*).
			- ![Malattie neoplastiche, tumore misto della ghiandola parotide con cellule epiteliali organizzate in dotti e stroma mixoide simile a cartilagine.](https://i.imgur.com/JDSfMii.png)
	- *Teratoma*: contiene cellule mature e immature rappresentative di di più di un foglietto embrionale, talvolta di tutti e tre.
		- *Teratoma cistico dell'ovaio*: si differenzia principalmente lungo le linee ectodermiche dando luogo a un tumore cistico rivestito da cute ricoperta da peli, ghiandole sebacee e strutture dentarie.
			- ![Malattie neoplastiche, **A**. Aspetto macroscopico di un teratoma cistico dell'ovaio. Si noti la presenza di peli, materiale sebaceo e denti. **B**. Immagine microscopica di un tumore simile che mostra cute, ghiandole sebacee, cellule adipose e un tratto di tessuto nervoso (freccia).](https://i.imgur.com/d7zJlIT.png)
- ![Malattie neoplastiche, classificazione dei tumori](https://i.imgur.com/YGl9XrO.png)

# Caratteristiche delle neoplasie benigne e maligne
## Differenziazione e anaplasia
- **Differenziazione**: grado di somiglianza morfologica e funzionale tra le cellule parenchimali neoplastiche e le corrispondenti cellule normali. 
	- Le neoplasie maligne variano da forme differenziate a forme indifferenziate: possono infatti contenere cellule ben differenziate o, all’opposto, cellule completamente indifferenziate. Tra i due estremi si collocano i *tumori moderatamente differenziati*.
		- ![**Leiomioma dell'utero**. Questa lesione benigna e ben differenziata contiene un intreccio di fasci di cellule muscolari lisce neoplastiche praticamente identiche nell'aspetto alle cellule normali del miometrio.](https://i.imgur.com/sAo6lkA.png)
		- ![Tumore maligno (**adenocarcinoma**) **del colon**. Si noti che le ghiandole neoplastiche, in confronto a quelle di un tumore benigno (ben definite e con l'aspetto di ghiandole normali, si veda Fig. 7.5), hanno forma e dimensioni irregolari e non ricordano le normali ghiandole del colon. Questo tumore è comunque considerato differenziato poiché si vi è formazione di ghiandole. Le ghiandole maligne hanno invaso gli strati muscolari del colon.](https://i.imgur.com/oIqfOgg.png)
		- ![Tumore benigno (**adenoma**) **della tiroide**. Si noti l'aspetto normale (ben differenziato) dei follicoli tiroidei ripieni di colloide.](https://i.imgur.com/3QvXtf6.png)
		- ![**Carcinoma a cellule squamose ben differenziato della cute**. Le cellule tumorali sono straordinariamente simili alle normali cellule epiteliali squamose, con ponti intercellulari e nidi di cheratina (perle cornee) (freccia).](https://i.imgur.com/rhNolLa.png)
		- ![Tumore anaplastico del muscolo scheletrico (rabdomiosarcoma). Si notino il marcato pleomorfismo cellulare e nucleare, i nuclei iper- cromatici e le cellule tumorali giganti.](https://i.imgur.com/dzC7wS4.png)
- **Anaplasia**: mancanza di differenziazione, caratteristica tipica della trasformazione maligna. Significa, di fatti, letteralmente "regressione" e implica un'inversione della differenziazione a un livello più primitivo.
	- In verità, si ritiene che la maggior parte dei tumori non sia il risultato di una regressione della differenziazione di cellule mature normali, ma piuttosto che origini dalle cellule staminali che sono presenti in tutti i tessuti specializzati.
	- Essa è caratterizzata da molti cambiamenti morfologici:
		- *pleomorfismo*, ossia variazione di grandezza e forma; di conseguenza le cellule non sono uniformi nello stesso tumore;
		- *anomalie morfologiche nucleari*, di fatti i nuclei appaiono
			- *ipercromatici*, ovvero ricchissimi di cromatina (addensata alla membrana nucleare) e scuri,
			- sproporzionati rispetto alla cellula,
			- con forme variabili e grandi nucleoli;
		- *mitosi*, molto presente nei tumori indifferenziati, ma non necessariamente indice di malignità (es. midollo osseo). Un aspetto tipico è la presenza di figure mitotiche atipiche e bizzarre;
		- *perdita della polarità*, che implica crescita anarchica e disorganizzata,
		- altre alterazioni, come la formazione di *cellule tumorali giganti* (da non confondere con le cellule di Langhans, tipici aggregati fibroblastici riscontrati nell'infiammazione granulomatosa cronica)
- **Metaplasia**: sostituzione di un tipo cellulare con un altro tipo. Quasi sempre associata a un danno e, quindi, alla riparazione e alla rigenerazione tissutale.
	- Es. il reflusso gastroesofageo implica la sostituzione dell'epitelio squamoso con tessuto ghiandolare (più adatto all'acidità).
- **Displasia**: crescita disordinata, che implica considerevole grado di pleomorfismo (modificazione della morfologia) e grandi nuclei ipercromatici. Tipica degli epiteli ed è caratterizzata da cambiamenti quali *perdita di uniformità delle singole cellule e perdita dell’orientamento architettonico cellulare*.
	- Distinzione
		- *carcinoma in situ*: quando le modificazioni displastiche sono marcate e interessano l’intero spessore dell’epitelio, ma non superano la membrana basale (tipico della cute, della mammella e della cervice uterina),
		- *carcinoma invasivo*: quando le cellule tumorali superano la membrana basale.
		- ![**A.** Carcinoma in situ. Questa immagine a basso ingrandimento mostra che l'intero spessore dell'epitelio è sostituito da cellule atipiche displastiche. Non si evidenzia un ordinato differenziamento delle cellule squamose. La membrana basale è intatta e non si riscontra la presenza di tumore nello stroma. **B.** Un'immagine a più alta risoluzione di un'altra regione mette in evidenza l'assenza della normale differenziazione, un marcato pleomorfismo nucleare e cellulare e numerose figure mitotiche che si spingono verso la superficie. La membrana basale non è inclusa nella foto.](https://i.imgur.com/e0MKhSs.png)
	- La displasia non progredisce necessariamente a cancro, ma può essere reversibile.
- N.B. i carcinomi presentano la capacità di produrre una grande varietà di ormoni e possono, così, essere rilevati mediante analisi del sangue.
- **In generale**:
	- Sebbene esistano delle eccezioni, più un tumore cresce rapidamente e maggiore è il suo grado di anaplasia, minori saranno le probabilità che questo manifesti un’attività funzionale specializzata.
	- Le cellule nei tumori benigni sono quasi sempre ben differenziate e assomigliano alle loro controparti normali di origine; le cellule dei tumori maligni sono più o meno differenziate, ma una certa perdita di differenziazione è sempre presente.
## Tasso di crescita
- **Velocità di crescita**
	- Dipende da tre fattori principali:
		- tempo di raddoppiamento delle cellule tumorali,
		- frazione delle cellule tumorali nel pool replicativo,
		- velocità con cui le cellule vengono liberate/perdute.
	- Le malattie neoplastiche rappresentano un gruppo di lesioni imprevedibile, ma, in generale, la velocità di crescita dei tumori è correlata al loro livello di differenziazione e ciò significa che la maggior parte dei tumori maligni cresce più rapidamente rispetto alle lesioni benigne
- **Frazione di crescita**: percentuale di cellule all'interno della popolazione neoplastica costituente il *pool proliferativo*.
	- Inizialmente alta, ma diminuisce drasticamente col progredire della crescita del tumore, per effetto di fenomeni di distacco (inedia, necrosi, apoptosi, ecc.).
	- Maggiore è la frazione di crescita e più rapido sarà il decorso.
	- ![Rappresentazione schematica della crescita di un tumore. Con l'espansione della popolazione cellulare, una percentuale sempre maggiore di cellule tumorali lascia lo stato replicativo attraverso il passaggio in G0, la differenziazione e la morte.](https://i.imgur.com/8On53je.png)
- Studi sulla cinetica cellulare tumorale hanno dimostrato che
	- i tumori a rapida crescita presentano *alto turnover cellulare*, che comporta alti tassi di proliferazione e apoptosi.
		- Logicamente, il tasso di proliferazione non deve superare quello di morte cellulare;
	- la frazione di crescita tumorale ha notevole impatto sulla terapia, infatti la maggior parte dei farmaci antineoplastici agisce sulle cellule che si trovano nel ciclo replicativo.
## Cellule staminali neoplastiche e linee cellulari tumorali
- La crescita continua e il mantenimento di tessuti contenenti cellule a breve vita richiedono un popolazione di cellule staminali tissutali longeve e capaci di autorinnovarsi. I tumori maligni sono immortali e hanno una capacità proliferativa illimitata, per cui è verosimile che, come i tessuti normali, anche tessuti i neoplastici abbiano cellule con proprietà di tipo “staminale".
	- Le cellule staminali neoplastiche potrebbero originare da normali cellule staminali tissutali o da cellule con un maggior grado di differenziazione con proprietà di autorinnovarsi.
- **T-IC Cells** (**Tumor-Initiating Cells**): definite come cellule che permettono a un tumore umano di crescere e mantenersi indefinitamente. Sono state riscontrate in diversi tumori umani.
## Invasione locale
1. La crescita dei tumori benigni implica la formazione di masse compatte ed espansive che restano localizzate nella loro sede d'origine. Sono, inoltre, privi di capacità d'infiltrazione, invasione o metastatizzazione a distanza.
	- Si ha lo sviluppo di una *capsula fibrosa* (derivante dalla matrice extracellulare, in conseguenza dell'atrofia delle cellule parenchimatose), che li separa dal tessuto d'origine.
		- ![Fibroadenoma della mammella. Il piccolo tumore ben circoscritto di colore scuro è chiaramente distinto dal tessuto mammario normale di colore biancastro.](https://i.imgur.com/CheLyuy.png)
2. La crescita dei tumori maligni è accompagnata da una *progressiva infiltrazione, invasione e distruzione del tessuto circostante*.
	- I tumori maligni a lenta crescita possono sviluppare una capsula fibrosa apparentemente limitante e spingersi nelle strutture adiacenti normali con fronti di avanzamento simili a chele di granchio ("cancri").
	- L'*invasività* (non rispettano i confini anatomici) rende difficile o impossibile la loro resezione chirurgica.
## Metastasi
- Impianti di tumore lontani dal tumore primitivo, indicatori inequivocabili di malignità. L'invasività consente di penetrare in vasi linfatici ed ematici, nonché nelle cavità
	- Tanto più è aggressivo il tumore primitivo, maggiore è la possibilità che metastatizzi o abbia già metastatizzato (in circa il 30% dei casi di nuove diagnosi di tumori solidi, sono già presentì metastasi).
### Vie di diffusione
- **Disseminazione attraverso le cavità e le superfici del corpo**: la sede più spesso colpita è la cavità peritoneale, caratteristica in particolare dei carcinomi che originano dalle ovaie.
	- Le cellule tumorali possono anche rimanere confinate alla superficie di rivestimento degli organi addominali senza penetrare nei tessuti sottostanti. Ad esempio, i carcinomi appendicolari mucosecernenti possono riempire la cavità peritoneale con una massa neoplastica denominata *pseudomixoma peritoneale*.
- **Diffusione linfatica**: via più comune per i carcinomi, ma utilizzata anche dai sarcomi. Segue la naturale via del drenaggio linfatico; i linfonodi regionali, tuttavia, possono essere oltrepassati (cosiddette *metastasi a salto*) per la presenza di anastomosi venolinfatiche o a causa dell'obliterazione dei vasi linfatici (infiammazione o in seguito a radioterapia).
	- I linfonodi regionali rappresentano efficaci barriere all'ulteriore disseminazione tumorale. Il drenaggio di detriti cellulari o antigeni, infatti, provoca alterazioni di tipo reattivo all'interno dei linfonodi, per cui il loro ingrandimento può essere causato da
		1. diffusione e crescita delle cellule neoplastiche,
		2. iperplasia reattiva.
- **Diffusione per via ematica**: tipica dei sarcomi, ma osservata anche nei carcinomi.
	- Con l'invasione venosa, le cellule trasportate dal sangue seguono il flusso venoso che drena la sede della neoplasia e le cellule tumorali, spesso, si arrestano nel primo letto di capillari che incontrano.
		- Organi più interessati fegato e polmoni
			- ![Fegato che mostra numerosi noduli neoplastici metastatici](https://i.imgur.com/HrhiNjB.png)
	- Localizzazione anatomica e drenaggio venoso non spiegano del tutto la distribuzione delle metastasi.
		- Il carcinoma prostatico si propaga preferibilmente all'osso,
		- i carcinomi broncogeni tendono a coinvolgere i surreni,
		- i neuroblastomi diffondono a fegato e ossa
### Tabella di confronto tra tumori benigni e maligni
![Confronto tra tumori benigni e maligni](https://i.imgur.com/QnQBpE5.png)

# Epidemiologia
## Incidenza del cancro
- Negli USA, nel 2008, è stato riscontrato che 1 uomo su 5 muore di cancro. I più fatali risultano essere quelli del polmone, della mammella femminile, della prostata e del colon-retto.
	- Nella popolazione maschile, l'80% della riduzione del tasso di mortalità è dovuta alla diminuzione dei tassi di mortalità per tumore del polmone, della prostata e del colon-retto a partire dal 1990;
	- Nella popolazione femminile, la contrazione del tasso di mortalità per cancro è dovuta per il 60% circa alla riduzione dei tassi di mortalità da carcinoma della mammella e del colon-retto;
	- Sfortunatamente, tra il 1990-1991 e il 2004 i tassi di morte per tumore del polmone nelle donne e di carcinoma epatico e dei dotti biliari intraepatici negli uomini sono cresciuti in modo sostanziale.
- ![Incidenza e mortalità per cancro in funzione della sede di insorgenza e del sesso. Sono esclusi i carcinomi della cute basocellulari e squamocellulari e i carcinomi in situ, fatta eccezione per quelli della vescica.](https://i.imgur.com/XtFtTOf.png)
- ![Confronto tra un tumore benigno (leiomioma) e un tumore maligno (leiomiosarcoma) del miometrio.](https://i.imgur.com/YOOxjce.png)
## Fattori geografici e ambientali
- Di gran lunga prevalente il ruolo dei fattori ambientali: in un ampio studio è stato osservato che la percentuale di rischio da cause ambientali era del 65%, mentre i fattori ereditari contribuivano in misura variabile dal 26 al 42%.
	- La mortalità per carcinoma dello stomaco negli uomini e nelle donne, ad esempio, è da sette a otto volte più elevata in Giappone che negli Stati Uniti, mentre la mortalità per carcinoma del polmone negli Stati Uniti è poco più del doppio rispetto a quella rilevata in Giappone. Sebbene differenze dovute alla razza non possano essere escluse, si ritiene generalmente che la maggior parte di queste differenze geografiche sia la conseguenza di influenze ambientali.
	- ![Tumori professionali](https://i.imgur.com/1A0SePZ.png)
	- ![Le variazioni nell'incidenza di alcune neoplasie dopo l'emigrazione dal Giappone negli Stati Uniti dimostrano che lo sviluppo tumorale è legato a componenti ambientali che differiscono nei due Paesi. L'incidenza di ciascun tipo di tumore è espressa dal rapporto fra il tasso di mortalità nella popolazione considerata e quello di un'ipotetica popolazione bianca della California con la stessa distribuzione per età; ai tassi di mortalità della popolazione bianca è stato attribuito il valore di 1. I tassi di mortalità degli immigrati e dei loro figli si avvicinano sempre più a quelli della California.](https://i.imgur.com/m3u0Qlh.png)
## Età
- La maggior parte dei carcinomi compare in tarda età (dopo i 55 anni).
- Il cancro è la prima causa di morte tra le donne di età compresa tra 40 e 79 anni e tra gli uomini di età compresa tra i 60 e i 79 anni.
	- La riduzione dei decessi per cancro nella popolazione ultraottantenne è dovuta al numero inferiore di individui che raggiungono tale età.
- I carcinomi, la categoria generale più frequentemente osservata negli adulti, sono straordinariamente rari tra i bambini, mentre le leucemie acute e le neoplasie primitive del sistema nervoso centrale determinano il 60% circa delle morti infantili per tumore.
	- Le comuni neoplasie dell’infanzia comprendono i cosiddetti tumori a piccole cellule rotonde come il neuroblastoma, il tumore di Wilms, il retinoblastoma, le leucemie acute e i rabdomiosarcomi.
## Predisposizione genetica
- Meno del 10% dei pazienti affetti da neoplasie presenta mutazioni ereditarie predisponenti ai tumori e la frequenza è addirittura più bassa (0,1% circa) per alcuni tipi di neoplasie ma, nonostante la bassa frequenza, il riconoscimento di una predisposizione ereditaria allo sviluppo di tumori ha avuto molta importanza nella comprensione della patogenesi dei tumori stessi.
- Inoltre, geni associati a forme tumorali dotate di una forte componente ereditaria sono generalmente coinvolti anche nelle più frequenti forme sporadiche dello stesso tumore. I fattori di rischio genetico possono essere divisi in tre categorie:
	- **Sindromi tumorali ereditarie autosomiche dominanti**: comprendono diversi tumori ben caratterizzati, in cui la mutazione di un singolo gene autosomico dominante accresce in maniera esponenziale la possibilità di sviluppare un tumore.
		- La mutazione ereditata è solitamente una mutazione puntiforme all’interno di un singolo allele di un gene oncosoppressore.
		- Sindromi caratteristiche:
			- *retinoblastoma dell'infanzia* (include elevatissima probabilità di sviluppare un secondo cancro, in particolare un osteosarcoma), derivante da mutazioni del *gene Rb*,
			- *poliposi adenomatosa familiare*,
			- *sindrome di Li-Fraumeni*, derivante da mutazioni della linea germinale del *gene p53*,
			- *neoplasie endocrine multiple di tipo 1 e 2* (MEN-1 e MEN-2).
		- Fattori caratterizzanti le sindromi tumorali ereditarie:
			- in ogni sindrome, i tumori tendono a svilupparsi in sedi e tessuti specifici, sebbene possano coinvolgere anche altri distretti:
				- MEN-1 coinvolge ipofisi, paratiroidi e pancreas,
				- MEN-2 coinvolge tiroide, paratiroidi e cancro,
				- la poliposi adenomatosa familiare implica, al 100%, lo sviluppo di adenocarcinoma del colon;
			- i tumori appartenenti a questo gruppo sono spesso associati ad un marker fenotipico specifico;
	- **Sindromi dovute all'alterazione dei meccanismi di riparazione del DNA**: tale gruppo comprende lo xeroderma pigmentoso, l’atassia-teleangectasia e la sindrome di Bloom, tutte malattie rare caratterizzate da un’instabilità genetica derivante da mutazioni nei geni che controllano la riparazione del DNA;
	- **Tumori familiari**: gli elementi principali che caratterizzano le neoplasie familiari sono rappresentati dalla giovane età d'insorgenza, dal fatto che colpiscono due o più parenti stretti del paziente e dal fatto che, a volte, sono multipli o bilaterali.
- **Interazioni tra fattori genetici e non genetici**: particolarmente complessa quando lo sviluppo del tumore dipende da molti geni.
## Condizioni predisponenti non ereditarie
- Le proliferazioni rigenerative, metaplastiche, iperplastiche e displastiche sono un terreno fertile per lo sviluppo di tumori maligni. Sono, infatti, le cellule proliferanti ad accumulare le lesioni genetiche necessarie per la cancerogenesi.
- **Infiammazione cronica e cancro**: sebbene gli esatti meccanismi che collegano l’infiammazione e lo sviluppo del cancro non siano ancora stati definiti, uno studio recente ha dimostrato che in situazioni di infiammazione cronica non risolta, come nei casi di epatite virale o gastrite cronica, la risposta immunitaria può diventare inappropriata e promuovere così l’oncogenesi.
	- Un'infiammazione può aumentare il numero di cellule staminali nei tessuti, che divengono sensibili agli effetti dei mutageni.
	- I mediatori dell0infiammazione promuovono la sopravvivenza cellulare, anche di fronte al danno genomico.
		- Nell’infiammazione cronica, tale comportamento è dannoso in quanto consente l’insorgenza e la stabilizzazione delle mutazioni, portando in seguito al cancro
	- ![Stadi infiammatori cronici e tumore](https://i.imgur.com/ScttxMl.png)
- **Condizioni precancerose**: Alcune patologie non neoplastiche, come la *gastrite atrofica cronica con anemia perniciosa*, la *cheratosi solare della cute*, la *colite ulcerosa cronica* e la *leucoplachia della cavità orale, della vulva e del pene*, hanno un legame così forte con il cancro da essere state denominate *condizioni precancerose*. Questa definizione è inesatta perché nella maggior parte dei casi queste lesioni non sono seguite da neoplasie maligne; ciononostante, il termine persiste poiché richiama l’attenzione sull’aumento del rischio.

# Basi molecolari dei tumori
- **Principi fondamentali**:
	- il *danno genetico non letale* rappresenta il fulcro della cancerogenesi. Può essere acquisito quando è causato dall'azione di agenti ambientali, quali sostanze chimiche, radiazioni o virus, ma può anche essere ereditato dalla linea germinale. Alcune mutazioni, tuttavia, possono essere spontanee o stocastiche;
	- un tumore risulta dall'*espansione clonale di un singolo precursore cellulare che ha subito lesioni genetiche* (dunque è *monoclonale*);
	- quattro classi di geni regolatori sono coinvolte nell'oncogenesi:
		1. *proto-oncogeni*, che promuovono la crescita.
			- I loro alleli mutati sono considerati dominanti,
		2. *geni oncosoppressori* (o *antioncogeni*), che inibiscono la crescita.
			- Entrambi gli alleli normali devono risultare danneggiati perché possa verificarsi la trasformazione, anche se, a volte, basta che un singolo allele riduca l'attività della proteina in maniera sufficiente a rimuovere i freni a proliferazione e sopravvivenza cellulare (*aploinsufficienza*),
		3. *geni che regolano l'apoptosi*, possono comportarsi sia come proto-oncogeni che come oncosoppressori,
		4. *geni coinvolti nella riparazione del DNA*, una loro modificazione può predisporre a mutazioni del genoma e, dunque, alla trasformazione neoplastica della cellula.
			- La propensione all'accumulo di mutazioni a carico dei geni per la riparazione del DNA è detta *fenotipo mutatore*;
	- la cancerogenesi è un *processo multifasico e progressivo a livello fenotipico e genetico, che deriva dall'accumulo di successive mutazioni*. È ormai chiaro, inoltre, che i tumori diventano progressivamente più aggressivi con il passare del tempo e acquisiscono un maggiore potenziale di malignità (*progressione tumorale*).
		- Nonostante la maggior parte delle neoplasie siano monoclonali, infatti, nel momento in cui il tumore diviene clinicamente evidente, le sue cellule presentano un'estrema eterogeneità.
	- ![Progressione tumorale e generazione di eterogeneità. Nuovi subcloni originano dai discendenti della cellula originale trasformata per mezzo di mutazioni multiple. Con la progressione, la massa tumorale si arricchisce di varianti più adatte a eludere le difese dell'ospite e tendenti a una maggiore aggressività.](https://i.imgur.com/AORwN8z.png)
## Alterazioni essenziali per la trasformazione maligna
- Sebbene, tradizionalmente, i geni associati al cancro vengano descritti in base alla loro presunta funzione, è utile considerarli nel contesto delle *sette alterazioni fondamentali nella fisiologia cellulare che, insieme, determinano il fenotipo maligno*:
	1. *autosufficienza dei segnali di crescita*: i tumori hanno capacità di proliferare senza stimoli esterni, solitamente come conseguenza dell'attivazione degli oncogeni,
	2. *insensibilità ai segnali d'inibizione della crescita*: possono essere sensibili a molecole come il TFGβ e gl'inibitori diretti delle chinasi ciclina-dipendenti,
	3. *evasione dall'apoptosi*: i tumori possono essere resistenti alla morte cellulare programmata, in conseguenza dell'attivazione di *p53* o dell'attivazione di geni antiapoptotici,
	4. *potenziale replicativo illimitato*: le cellule tumorali hanno una capacità proliferativa illimitata, evitando esse l'invecchiamento e l'inibizione della mitosi,
	5. *angiogenesi protratta*: le cellule tumorali sono in grado d'indurre l'angiogenesi,
	6. *capacità d'invasione e di formare metastasi*: principale causa di morte per cancro,
	7. *difetti nella riparazione del DNA*: ciò porta a instabilità genomica e mutazioni nei proto-oncogeni e nei geni oncosoppressori.
- Limiti di tipo fisico:
	- se un tumore cresce di più di 1-2 mm, devono svilupparsi meccanismi di angiogenesi che consentano l'apporto di nutrimento e l'eliminazione dei prodotti di scarto.
	- le cellule dei carcinomi devono essere in grado di superare la membrana basale tra ECM ed epiteli.
- ![Diagramma di flusso che semplifica sinteticamente le basi molecolari della cancerogenesi](https://i.imgur.com/ZArL5Eu.png)
## Autosufficienza dei segnali di crescita: oncogeni
- **Oncogeni**: geni promuoventi una crescita autonoma della crescita tumorale, derivano da mutazioni dei *proto-oncogeni*.
- **Oncoproteine**: prodotti degli oncogeni, somigliano ai prodotti dei proto-oncogeni, ma sono privi di fattori regolatori interni.
- ![Principali oncogeni, modalità di attivazione e tumori umani associati](https://i.imgur.com/iB4ZG7L.png)
### Proto-oncogeni, oncogeni e oncoproteine
- I proto-oncogeni hanno molteplici ruoli e partecipano a diverse funzioni cellulari deputate a crescita e proliferazione. Le mutazioni li trasformano in oncogeni e le oncoproteine da essi codificate garantiscono autosufficienza cellulare per la crescita.
- **Fattori di crescita**: nelle cellule normali, la maggior parte dei fattori di crescita sono solubili e prodotti da un solo tipo cellulare, con azione paracrina. Molte cellule tumorali, invece, acquisiscono capacità autocrine (es. molti *glioblastomi* secernono il *PDGF* ed esprimono il suo recettore, mentre molti sarcomi fanno lo stesso col *TGFα*).
	- Spesso e volentieri, non è il gene codificante per il fattore di crescita ad essere alterato, ma i prodotti di altri oncogeni a causarne iperespressione, aumentando il rischio di mutazioni maligne.
- **Recettori dei fattori di crescita**: le versioni oncogene dei recettori tirosinchinasici sono caratterizzate da dimerizzazione e attivazione costitutiva senza il legame col fattore di crescita.
	- Un chiaro esempio è il *proto-oncogene RET*, recettore per il *fattore neurotrofico di derivazione gliale* (*GDNF*), che promuove la sopravvivenza cellulare durante lo sviluppo neuronale. Esso è normalmente espresso nelle cellule neuroendocrine, come cellule C parafollicolari della tiroide, cellule della midollare del surrene e nei precursori delle cellule della paratiroide.
		- Mutazioni puntiformi sono tipiche delle *MEN* (*Sindromi da neoplasia endocrina multipla*) *di tipo 2A e 2B* ereditate in maniera dominante e ai *carcinomi midollari familiari della tiroide*;
	- Mutazioni puntiformi in *FTL3*, gene codificante per il *recettore tirosinchinasico 3 FMS-simile*, sono state individuate nelle *leucemie mieloidi*;
	- Più del 90% dei *tumori stromali gastrointestinali* presenta una mutazione del recettore tirosinchinasico *c-KIT* o in *PDGFR*.
	- *Iperespressione dei fattori di crescita*: i casi meglio descritti riguardano riguardano gli *EGFR* (0 *ERBB*), di cui
		- l'*ERBB1* è iperespresso in una percentuale di casi di carcinoma squamocellulare del polmone che raggiunge l’80%, nel 50% o più dei glioblastomi,
		- l'*ERBB2* (o *HER2*) è amplificato in circa il 25% dei tumori della mammella e negli adenocarcinomi umani dell’ovaio, del polmone, dello stomaco e delle ghiandole salivari.
### Proteine trasduttrici del segnale
- La maggior parte di oncoproteine capaci di mimare la funzione delle normali proteine citoplasmatiche trasduttrici è localizzata sul lato interno della membrana citoplasmatica.
	- L'esempio migliore è la famiglia *RAS* di proteine leganti la GTP, anche note come proteine G.
#### Oncogene RAS
- Le mutazioni puntiformi dei geni RAS (*HRAS*, *KRAS*, *NRAS*) rappresentano l'anomalia più comune dei proto-oncogeni nei tumori umani (15-20%).
- Proteina essenziale per la risposta proliferativa di EGF, PDGF e CSF-1. Si ritrova attaccata al versante citoplasmatico della membrana plasmatica, nonché al reticolo endoplasmatico e alle membrane del Golgi.
- I cicli di attivazione e inattivazione di RAS dipendono da due reazioni:
	- Fosforilazione del GDP in GTP, che la attiva,
	- L’idrolisi del GTP, che converte la forma attiva di RAS legata al GTP nella forma inattiva legata al GDP.
	- Questi due processi sono accelerati dalle *GAP* (*GTPase-Activating Protein*), che si legano a RAS e accrescono la sua attività GTPasica di 1000 volte, portando all'interruzione della trasduzione del segnale.
		- Funzionano come “freni” per prevenire un’attività incontrollata delle proteine RAS.
- Le mutazioni interessano la sede di legame al GTP e quella coinvolta nella sua idrolisi; di conseguenza le proteine RAS mutate rimangono *intrappolate nella loro forma attiva, legata al GTP* e la cellula è costretta a continua proliferazione.
- *Mutazioni di BRAF*: è uno dei membri della famiglia RAF e le sue mutazioni sono state individuate in più del 60% dei melanomi e in oltre l'80% dei nevi benigni, per cui la deregolazione della via delle chinasi RAS/RAF/MAP potrebbe essere un evento innescante.
- ![Modello dell'attività del gene RAS. Se una cellula normale viene stimolata attraverso un recettore per i fattori di crescita (legato a GDP), la proteina RAS inattiva viene trasformata nella forma attiva legata a GTP La proteina RAS attiva recluta RAF e stimola la via delle MAP chinasi che trasmettono segnali di crescita al nucleo. La proteina RAS mutata è permanentemente attiva per l'incapacità di idrolizzare il GTP; essa, pertanto, continua a stimolare la crescita cellulare anche in assenza di fattori attivanti esterni. L'ancoraggio di RAS alla membrana cellulare tramite gruppi farnesilici è essenziale per la sua azione. Si veda il testo per la spiegazione delle abbreviazioni.](https://i.imgur.com/Spb3dT3.png)
### Alterazioni delle tirosinchinasi "non recettoriali"
- Come per le tirosinchinasi recettoriali, in alcuni casi le mutazioni assumono la forma di traslocazioni cromosomiche o di riarrangiamenti che danno origine a geni di fusione codificanti per tirosinchinasi costitutivamente attive. Un importante esempio di questo meccanismo oncogeno riguarda la **tirosinchinasi c-ABL**:
	- Nella *leucemia mieloide cronica* e nel *linfoma di Burkitt*, l'oncogene *ABL* viene traslocato dal cromosoma 9 al cromosoma 22, dove si fonde col *gene BCR*. La proteina di fusione **BCR-ABL** implica aumento dell'attività chinasica, pilastro attorno a cui si costituiscono i tumori interessati.
- In altri casi, le tirosinchinasi sono attivate da mutazioni puntiformi che aboliscono la funzione dei domini regolatori negativi.
	- La *policitemia vera* e la *mielofibrosi primaria* (come altre patologie mieloproliferative) sono associate a mutazioni puntiformi attivanti della tirosinchinasi *JAK2*, che attiva la trascrizione della famiglia STAT, promuovente la proliferazione.
- ![Traslocazioni cromosomiche e oncogeni associati nel linfoma di Burkitt e nella leucemia mieloide cronica.](https://i.imgur.com/qYlMmIK.png)
#### Fattori di trascrizione
- I fattori di trascrizione contengono specifiche sequenze amminoacidiche che permettono loro di legarsi al DNA o di formare dimeri per legarsi al DNA. Il legame di queste proteine a specifiche sequenze nel DNA genomico attiva la trascrizione dei geni.
##### Oncogene MYC
- Espresso praticamente in tutte le cellule eucariotiche e appartenente alla categoria dei geni della risposta immediata, indotti quando le cellule quiescenti ricevono segnale di divisione.
- Si ritiene sia implicato nell'oncogenesi mediante attivazione di geni coinvolti nella proliferazione, come l'*ornitina-decarbossilasi* e la *ciclina D2*.
- Attività in cui è implicato:
	- acetilazione degl'istoni,
	- riduzione dell'adesione cellulare,
	- aumento della motilità cellulare,
	- aumento dell'attività telomerasica,
	- aumento della sintesi proteica,
	- riduzione dell'attività proteinasica.
	- **ultima ipotesi**: si ritiene che abbia un ruolo nella scelta del punto di avvio della replicazione; dunque una sua iperespressione potrebbe determinare l'attivazione di un numero di punti d'avvio superiore a quello necessario per la normale divisione cellulare o scavalcare i punti di controllo della replicazione, portando a danno genomico.
- MYC è amplificato nel *linfoma di Burkitt*, nel *carcinoma della mammella* e *del colon*.
	- *C-MYC* è amplificato nel neuroblastoma,
	- *L-MYC* è amplificato nel carcinoma a piccole cellule del polmone.
	- ![Amplificazione del gene N-MYC nel neuroblastoma umano. Il gene N-MVC, normalmente presente sul cromosoma 2p, è amplificato e si presenta sotto forma di particelle duplicate extracromosomiche (doublé minutes) o di regioni uniformemente colorate (Homogeneous Staining Region, HSR) integrate nel cromosoma. Lintegrazione può coinvolgere altri autosomi, quali il 4, il 9 o il 13.](https://i.imgur.com/ivXXsIW.png)
##### Cicline e chinasi ciclino-dipendenti (CDK)
- ![Illustrazione schematica del ruolo delle cicline, delle chinasi ciclino-dipendenti (CDK) e degli inibitori delle CDK (CDKI) nella regolazione del ciclo cellulare. Le frecce azzurre rappresentano le fasi del ciclo cellulare durante le quali sono attivi specifici complessi ciclina-CDK. I complessi ciclina D-CDK4, ciclina D-CDK6 e ciclina E-CDK2 regolano la transizione da G, a S mediante fosforilazione della proteina RB (RBp). I complessi ciclina A-CDK2 e ciclina A-CDK1 sono attivi nella fase S. Il complesso ciclina B-CDK1 è essenziale per la transizione da G2 a M. Due famiglie di CDKI possono bloccare l’attività delle CDK e la progressione del ciclo cellulare. I cosiddetti inibitori INK4, rappresentati da p16, p15, p18 e p19, agiscono sul complesso ciclina D-CDK4 e sul complesso ciclina D-CDK6. Un'altra famiglia di tre inibitori, p21, p27 e p57 può inibire tutte le CDK.](https://i.imgur.com/qvHiQHA.png)
- **Ciclina D**: i geni della ciclina D sono iperespressi in molti tumori maligni (mammella, esofago, fegato e un sottogruppo di linfomi).
	- Gl'inibitori delle CDK, ovvero *CDKI CIP/WAF* sono tre proteine, *p21*, *p27* e *p57*;
- **CDK4**: amplificato nei melanomi, nei sarcomi e nei glioblastomi.
	- Inibito dalla famiglia *INK4* delle CDK1 (composta da *p15*, *p16*, *p18* e *p19*).
		- Inibisce anche le *CDK6*
- ![Principali componenti del ciclo cellulare e loro inibitori](https://i.imgur.com/dPYD3Rb.png)
### Mancata risposta ai segnali d'inibizione della crescita ed elusione dei meccanismi di senescenza: geni oncosoppressori
- Mentre gli oncogeni inducono la proliferazione cellulare, i prodotti dei geni oncosoppressori frenano la proliferazione cellulare.
	- L'espressione di un oncogene in unna cellula normale non induce proliferazione incontrollata, bensì senescenza precoce (blocco del ciclo cellulare).
#### RB
- Fosfoproteina nucleare espressa in maniera ubiquitaria e dotata di un ruolo fondamentale nella regolazione del ciclo cellulare. RB esiste in uno stato attivo ipofosforilato nelle cellule quiescenti e in uno stato inattivo iperfosforilato.
- L’avvio della replicazione del DNA richiede l’intervento dei complessi *ciclina E-CDK2* e l’espressione della ciclina E è dipendente dai fattori di trascrizione della famiglia **E2F**.
	- All'inizio di G1, RB è ipofosforilata e lega i fattori di trascrizione della famiglia E2F, prevenendo la trascrizione della ciclina E in almeno 2 modi:
		- sequestrando E2F e impedendone l'interazione coi fattori trascrizionali,
		- reclutando proteine rimodellanti la cromatina, come *istoni-deacetilasi* e *istoni-metiltransferasi*.
- ![Ruolo di RB nella regolazione del checkpoint GrS del ciclo cellulare. La proteina RB ipofosforilata forma un complesso con i fattori di trascrizione E2F, si lega al DNA e recluta i fattori di rimodellamento della cromatina (istone deacetilasi e istone metiltransferasi) inibendo la trascrizione di geni i cui prodotti sono necessari per passare alla fase S del ciclo cellulare. Quando viene fosforilata dai complessi ciclina D-CDK4, ciclina D-CDK6 e ciclina E-CDK2, RB rilascia E2F Quest'ultimo quindi attiva la trascrizione dei geni della fase S. La fosforilazione di RB è inibita dai CDKI che inattivano i complessi ciclina-CDK. Praticamente tutti i tumori mostrano un'alterata regolazione a livello del checkpoint G,-S per effetto della mutazione di uno dei quattro geni che regolano la fosforilazione di RB; questi geni sono RB1, CDK4, i geni codificanti per le cicline D e CDKN2A (p16). EGE fattore di crescita epidermico; PDGR fattore di crescita piatstrine-derivato;TGF|3, fattore di crescita trasformante p.](https://i.imgur.com/b0r32aI.png)
- **Ruolo dei mitogeni**: portano all'espressione della *ciclina D* e all'attivazione dei complessi ciclina D-CDK4/6, che fosforilano RB, inattivandola.
	- L'espressione della ciclina E stimola la replicazione del DNA e la progressione nel ciclo cellulare
	- *Fase M*: i gruppi fosfato vengono rimossi da RB a opera delle fosfatasi cellulari, con generazione della forma ipofosforilata di RB.
- **Mutazioni del gene RB**: individuate nei tumori e localizzate in una regione della proteina RB detta "*RB pocket*", coinvolta nel legame con E2F.
	- La proteina RB gestisce anche fattori di trascrizione diversi (dunque unisce controllo della progressione del ciclo alla differenziazione) e può indurre senescenza.
		- La sua mancata espressione è fonte di *retinoblastomi* ed *osteosarcomi*.
- La perdita di RB non è più frequente nei tumori umani:
	- Mutazioni in altri geni che controllano la fosforilazione di RB possono mimare la perdita di RB e tali geni sono mutati in molti tumori che possono avere geni RB normali.
		- L'attivazione in seguito a mutazione della ciclina D o o di CDK4, per esempio, favorirebbe la fosforilazione di RB.
- Le proteine trasformanti di diversi virus oncogeni a DNA sembrano agire in parte, neutralizzando l'azione inibitrice della crescita esercitata da RB.
	- Questa viene messa fuori gioco tramite il legame con una proteina virale, come gli *antigeni large T* di *SV40* e del *Polyomavirus*.
#### p53, il guardiano del genoma
- Situato sul cromosoma 17, è il bersaglio più comune delle alterazioni genetiche presenti nei tumori umani (più del 50%). Nella stragrande maggioranza dei casi, le mutazioni riguardano entrambi gli alleli di questo gene.
	- *Condizione di Li-Fraumeni*: ereditare un allele mutato predispone gl'individui a sviluppare tumori maligni, giacché sufficiente un solo altro “colpo” per inattivare il secondo allele normale. In sostanza, si ha una probabilità di 25 volte maggiore di contrarre un tumore maligno entro i 50 anni. Lo spettro dei tumori è piuttosto vario: tumore della mammella, leucemie, tumori cerebrali e carcinomi della corteccia surrenale.
- **Attivazione di p53**: in seguito a danni al DNA, accorciamento dei telomeri e ipossia.
	- Contrasta la trasformazione neoplastica in 3 modi:
		- arresto temporaneo del ciclo cellulare (quiescenza),
		- arresto permanente del ciclo cellulare (senescenza),
		- morte cellulare programmata (apoptosi).
- **Inattivazione di p53**:
	- le proteine trasformanti di diversi virus, come la *proteina E6* dell'HPV,
	- la funzione della via molecolare di p53 è bloccata da una mutazione di un gene regolante, come può avvenire per *MDM2* e *MDMX*, che ne stimolano la degradazione e vengono iperespresse nei tumori maligni.
- **Soppressione ad opera di p53**: si lega alla famiglia mir34 di miRNA, che si legano a sequenze correlate nella regione 3' e prevenendone la traduzione (geni proliferativi o antiapoptotici, come BCL2).
	- Gl'iniziatori chiave della via di segnalazione del danno al DNA sono due proteine correlate alle chinasi: *protein-chinasi atassia-teleangectasia mutata* (*ATM*) e la *protein-chinasi correlata ad atassia-teleangectasia/Rad3* (*ATR*).
- ![**A**. Ruolo di p53 nel mantenere l'integrità del genoma, ^attivazione di p53 normale da parte di agenti che danneggiano il DNA o in seguito a ipossia determina il blocco in G, e induce la riparazione del DNA mediante stimolazione trascrizionale dei geni dell'inibitore delle chinasi ciclino-dipendenti CDKN1A (p21) e di GADD45. L'efficace riparazione del DNA consente alle cellule di procedere lungo il ciclo cellulare, ma se la riparazione del DNA fallisce, p53 attiva l'apoptosi e la senescenza. Nelle cellule con perdita o mutazione di p53, le lesioni al DNA non inducono arresto del ciclo cellulare e riparazione del DNA, consentendo così alle cellule geneticamente danneggiate di continuare a proliferare e dare eventualmente origine a un tumore maligno. **B**. La proteina p53 media la repressione genica attivando la trascrizione di miRNA; p53 attiva la trascrizione della famiglia mir34 di miRNA; mir34 sopprime la traduzione di geni proliferativi come le cicline e di geni antiapoptotici come BCL2. La soppressione di questi geni promuove la quiescenza la senescenza e l'apoptosi.](https://i.imgur.com/rSfcGjM.png)
#### Via dell'APC/β-catenina
- Le mutazioni germinali nei loci di APC sono associate alla *poliposi adenomatosa familiare*, patologia per cui tutti gl'individui nati con un allele mutante sviluppano migliaia di polipi nel colon entro i 30 anni.
	- Una perdita omozigote del gene APC è presente anche nel 70/80% dei *carcinomi colorettali familiari*.
- **Funzionamento**:
	- APC è un fattore della via di segnalazione *WNT*, che ha un ruolo fondamentale nell'adesione e nella polarità della cellula durante lo sviluppo embrionale,
	- WNT trasmette segnali mediante *recettori FRZ* (*frizzled*), che bloccano l'attività di APC.
		- APC previene l'accumulo citoplasmatico della β-catenina, degradandola tramite la formazione di un *complesso di distruzione*, che porta alla sua fosforilazione (preludio della degradazione),
	- Se non degradata, la β-catenina lega il *TCF*, fattore di trascrizione che stimola la proliferazione cellulare, aumentando la trascrizione di *c-MYC*, *ciclina D1*, ecc.
	- ![**A**. Ruolo di APC nella regolazione della stabilità e della funzione della p-catenina. APC e p-catenina sono componenti della via di trasduzione del segnale di WNT. Nelle cellule a riposo (non esposte a WNT), la p-catenina forma un complesso macromolecolare contenente la proteina APC. Questo complesso porta alla distruzione di p-catenina, riducendo i livelli intracellulari di questo fattore. **B**. Quando le cellule sono stimolate da molecole WNT il complesso di distruzione è disattivato, non si verifica la degradazione della p-catenina e i livelli citoplasmatici aumentano. La p-catenina si trasferisce nel nucleo, dove si lega a TCP un fattore di trascrizione che attiva geni coinvolti nella progressione del ciclo cellulare. **C**. Quando APC è mutato o assente, non si verifica la distruzione della p-catenina; quest'ultima si trasferisce nel nucleo dove attiva geni che promuovono l'entrata nel ciclo cellulare e le cellule si comportano come se fossero sottoposte a costante stimolazione da parte di WNT.](https://i.imgur.com/MNCoRWD.png)
#### Via del TGFβ
- Nella maggior parte delle cellule endoteliali, è un inibitore della proliferazione.
- **Processo**:
	- Regola i processi cellulari legando un complesso serina-treonina-chinasi, costituito da recettori I e II del TGFβ,
	- La dimerizzazione del recettore, a seguito del legame col ligando, porta all'attivazione della chinasi e alla fosforilazione del *recettore SMAD* (*RSMAD*),
	- RSMAD entra nel nucleo, si lega a *SMAD4* e attiva la trascrizione di geni, tra cui *p21* e *p15* (INK4).
		- I segnali provenienti dal TGFβ, inoltre, portano alla repressione di c-MYV, CDK2, CDK4 e delle cicline A e B.
#### Gene PTEN
- PTEN (*Phospatase and Tensin Homologue*) è una fosfatasi associata alla membrana, codificata da un gene posto sul cromosoma 10. Risulta mutato particolarmente in tumori epiteliali, soprattutto *della mammella*, *dell'endometrio* e *della tiroide*.
- **Funzionamento**: PTEN agisce come oncosoppressore, ponendo un freno alla via di *PI3K/AKT*, la quale stimola, invece, sopravvivenza e crescita.
	- Dapprima, PI3K induce la fosforilazione dell'inositide-3P a inositide-3,4,5-trifosfato, che lega e attiva la *chinasi PDK1*;
	- PDK1 e altri fattori in sequenza inducono la fosforilazione dell'AKT, attivandola;
	- L'AKT, mediante la fosforilazione di fattori come *BAD* e *MDM2*, accresce la sopravvivenza cellulare.
- PTEN è anche legato da HER-2, favorendo la proliferazione del tumore mammario e uterino.


---
# References