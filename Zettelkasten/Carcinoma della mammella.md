---
stato: "#ideaL"
tags:
  - Oncologia
  - AnatomiaPatologica
  - Ginecologia
sistema/apparato:
  - Tegumentario
---
18-08-2024 02:00

--- 

# Caratteristiche comuni
## Intro: l'unità terminale duttulo-lobulare (TDLU)

### Il ruolo della TDLU
- Le ==TDLU== rispetto ai dotti di vario calibro sono ==strutture altamente dinamiche== in quanto vanno incontro a proliferazione e regressione interrotte solamente durante l'amenorrea idotta dalla gravidanza 
- I due **istotipi principali** di carcinomi della mammella sono quelli *duttali*, più frequenti, e quelli *lobulari* 
	- La ==denominazione== dipende dal fatto che ==morfologicamente== le lesioni apparivano rispettivamente nei dotti e nei lobuli
		- Le lesioni *duttali in situ* appaiono come ghiandole rotondeggianti dal lume obliterato dalla proliferazione neoplastica
		- Le lesioni *lobulari in situ* invece mantengono intatta la struttura lobulare

![](https://i.imgur.com/09wUW1o.png)

![](https://i.imgur.com/IV5ekAa.png)

- Le evidenze scientifiche hanno ==messo in dubbio questa classificazione==
	- È essenzialmente l'accumulo di mutazioni nelle TDLU a causare la stragrande maggioranza dei carcinomi della mammella
		- Può capitare infatti che l'aspetto similduttale di alcuni tumori sia dato dallo *svolgimento del lobulo* [^1]
	- Quello che prima era definito carcinoma ==duttale invasivo (nota molto bene, 80% dei carcinomi mammari)==, dal 2012 è definito *carcinoma invasivo NST (no  special type)*, la variante lobulare è rimasta tale
![](https://i.imgur.com/TzVAUoi.png)

### Rapporto tra eziologia e patogenesi
- Se è vero che la TDLU è la sede di origine della maggior parte delle trasformazioni neoplastiche allora come si spiega la varietà fenotipica che intercorre tra i tumori risultanti?
- Nel più importante modello sperimentale di tumore della mammella [^2] varianti dello stesso virus oncogeno portano a due tipi diversi di neoplasie
	- MMTV-C3H: neoplasie ormono-indipendenti ad alta capacità metastatica
	- MMTV-RIII: tumori morfologicamente differenti dai precedenti, ormono-dipendenti con basssa frequenza di metastasi
- Da questo si può ipotizzare che siano i fattori eziologici a determinare la varietà i differenziazioni neoplastiche a livello della TDLU
	- Non si ha però ancora conoscenza dettagliata dei meccanismi molecolari 


### Patogenesi
- In sintesi: visto che il 75-80% dei carcinomi della mammella sono invasivi bisogna risalire ai meccanismi che portano all'acquisizione della capacità invasiva stessa da parte delle cellule tumorali
	- Da fare: [[Metastasi dal robbins]]
		- A prescindere, perdita dei legami intercellulari, adesione e lisi della membrana basale, invasione dello stroma e diffusione nell'organismo
![](https://i.imgur.com/CjWsOGy.png)


>[!info]- In sintesi
>Il carcinoma invasivo rappresenta una fase successiva al carcinoma in situ, insorge nella TDLU e mostra aspetti “duttali” o “lobulari” verosimilmente come conseguenza di diversi eventi eziopatogenetici.
>Il carcinoma in situ, inoltre, può avere gradi progressivi di atipia nucleare.

## Fisiopatologia 
### Dall'iperplasia al carcinoma

- Solitamente, una popolazione cellulare con chiari caratteri cito-nucleari di ==neoplasia maligna non compare improvvisamente come tale, ma insorge== e si accresce ==nel contesto di un processo di iperplasia== delle cellule epiteliali, a sua volta determinata da stimoli proliferativi di origine diversa. 
#### Quadro iniziale
![Iperplasia duttale usuale](https://i.imgur.com/ptvJMCq.png)

- La **cellula** che viene **trasformata dall’agente cancerogeno** (verosimilmente una cellula staminale adulta; fase della “iniziazione” o della “trasformazione” del processo neoplastico) ==non dà luogo alla formazione del tumore finché l’intero compartimento cellulare di cui fa parte non viene stimolato a proliferare==. 
- Questa **fase** prende il nome di “==promozione==” e gli **agenti** che la determinano “==fattori promoventi==”. Le ==cellule== del tessuto interessato (in questo caso le cellule epiteliali della TDLU) ==proliferano== dando luogo a un **quadro di iperplasia** che nella mammella e nel caso di lesioni di tipo “duttale” prende il nome di “==iperplasia duttale di tipo usuale==” (UDH, Usual Ductal Hyperplasia), in cui non è possibile individuare le poche cellule tumorali presenti.
#### Proliferazione
![Iperplasia duttale atipica](https://i.imgur.com/dOopC3y.png)

- Le cellule neoplastiche sostituiscono le cellule non trasformate fino a diventare la popolazione maggiormente presente della lesione (ancora si parla di "==clone neoplastico==").
- Nella cancerogenesi mammaria, il **fattore promovente** è rappresentato dalla **stimolazione degli estrogeni** sull’epitelio ghiandolare. 
- Sulla base dell’**entità di atipia e mitosi** si parla di “==iperplasia duttale atipica==” e di “==carcinoma duttale in situ==”.
	- Nel tempo sia atipia che mitosi aumentano all'interno della lesione
	- La prima si pone a metà tra l'iperplasia tipica ed il carcinoma duttale in situ complicando la diagnosi
- La **via “iperplasia duttale di tipo usuale – iperplasia duttale atipica – carcinoma duttale in situ – carcinoma invasivo”** rappresenta oggi l’==ipotesi== di lavoro più ==concreta== anche grazie alle basi molecolari su cui si poggia.
	- Tuttavia, questa via ==non spiega la progressione neoplastica== di tutti i tumori, in particolare ==dei cosiddetti tumori “basali” o “tripli negativi”==, quei tumori cioè che originano dalle cellule che sono in posizione basale nell’epitelio della TDLU e che ==non esprimono== i ==recettori per l’estrogeno e per il progesterone== e ==non presentano amplificazione del gene HER2== 
	- Per questi tumori, recenti studi molecolari sembrano ritrovare nella ==adenosi microghiandolare== un ==possibile precursore==, ipotizzando una ==via di progressione alternativa== che, partendo dall’adenosi microghiandolare di tipo usuale, arriva al carcinoma duttale in situ e successivamente al carcinoma invasivo, passando attraverso l’adenosi microghiandolare atipica
![Progressione dall'iperplasia al carcinoma](https://i.imgur.com/NT9woI3.png)

### Concetto di neoplasia intraepiteliale
- Il criterio che fino ad ora ci ha permesso di distinguere tra iperplasia atipica e carcinoma in situ è il grado di atipia
	- Essendo un carattere che evolve essenzialmente in termini quantitativi (rendendo difficile la differenziazione dal punto di vista strettamente morfologico) e considerando che l'iperplasia fa da precursore al carcinoma in situ appare più ragionevole parlare immediatamente di *neoplasia intraepiteliale*
- Una **proposta classificativa** introduce i termini di ==neoplasia intraepiteliale di tipo duttale== (DIN, Ductal Intraepithelial Neoplasia) e di ==neoplasia intraepiteliale di tipo lobulare== (LIN, Lobular Intraepithelial Neoplasia). 
	- La **DIN** viene suddivisa in: 
		- **Low risk DIN** 
			- Equivale all’iperplasia duttale di tipo usuale; 
		- **Flat DIN 1 o DIN 1a**
			- Equivale all’atipia epiteliale piatta (FEA, Flat Epithelial Atypia)
		- **DIN 1b <0,2 cm** 
			- Corrisponde a una lesione intraduttale di ==diametro== inferiore a 0,2 cm, con le caratteristiche morfologiche dell’iperplasia duttale atipica ==o== del carcinoma duttale in situ di basso grado nucleare, ben differenziato; 
		- **DIN 1c >0,2 cm** 
			- Carcinoma duttale in situ di basso grado nucleare, bene differenziato, G1; 
		- **DIN 2**
			- Carcinoma duttale in situ di grado nucleare intermedio, moderatamente differenziato, G2; 
		- **DIN 3**
			- Carcinoma duttale in situ di alto grado nucleare, scarsamente differenziato, G3. 
	- Nella **LIN**, si tende a non distinguere più fra iperplasia lobulare atipica e carcinoma lobulare in situ di tipo classico; comunque, teoricamente la LIN può essere suddivisa in tre gruppi: 
		- **LIN 1**
			- Iperplasia lobulare atipica; 
		- **LIN 2**
			- Carcinoma lobulare in situ di tipo classico
			- La più frequente
			- Aumenta fino a 10 volte il rischio di sviluppare la variante invasiva perciò esso non viene più stadiato come [[TNM|Ptis]] (primary tumor in situ) nonostante il nome ^a92475
		- **LIN 3**
			- Carcinoma lobulare in situ di tipo pleomorfo


### Molecolare e sviluppi successivi
- Essenzialmente patologia generale, skippabile ma piacevole
- L’==evoluzione della malattia==, da quando iniziano a comparire le alterazioni nucleari fino alla diffusione metastatica, è causata dalla ==comparsa progressiva di nuove mutazioni==, che si sommano a quelle già presenti.
	- In tal modo le cellule neoplastiche acquisiscono le caratteristiche fenotipiche necessarie per svolgere i compiti richiesti dallo *stato di malignità*: invadere i tessuti circostanti e diffondersi nell’organismo per dar luogo ai tumori secondari, cioè le metastasi. 
- Una **evoluzione clonale del processo**, quindi, è basilare:
	- **Inizialmente** la cellula trasformata dà luogo a un ==clone di cellule omogenee che rimane in situ== (iperplasia atipica – carcinoma in situ); 
	- ==In seguito== all’accumulo di ==nuove mutazioni==, si formano ==subcloni cellulari== in grado di eseguire compiti specifici, come 
		- La lisi della membrana basale
		- La **perdita delle giunzioni intercellulari**
			- La proteina caderina E, componente di rilievo delle giunzioni intercellulari, scompare nella popolazione neoplastica in situ, più o meno precocemente secondo la biologia della lesione. Per esempio, mutazioni del corrispondente e omonimo gene, con conseguente perdita della proteina, sono ben più frequenti nel LCIS ([[Carcinoma lobulare in situ di tipo classico - mammella#Biologia molecolare]]) che nel DCIS. 
		- L’acquisizione di movimenti ameboidi
		- La produzione di **fattori angiogenetici**
			- Un’evidente ==microvascolarizzazione== si osserva nelle lesioni duttali in situ ==già== intorno alle strutture con ==iperplasia di tipo usuale==, per poi aumentare progressivamente lungo le fasi della progressione, raggiungendo il massimo nel DCIS di alto grado nucleare.
			- Questo vuol dire che il processo neoangiogenetico serve essenzialmente a ==favorire la proliferazione dell’epitelio==, dapprima para-fisiologica (iperplasia) e successivamente neoplastica.
			- Infine, la nuova ==rete capillare==, una volta formata, viene ==utilizzata== dalle cellule tumorali per ==raggiungere sedi lontane==
	- Le ==alterazioni genetiche== a cui vanno incontro le cellule neoplastiche sono di vario tipo (vedi [[Mutazioni e sistemi di riparazione del DNA]]):
		- Mutazioni del gene ==p53== e amplificazione del gene ==HER2== sono fra gli eventi genetici più comuni
		- Ad essi si aggiunge la deregolazione di importanti proteine del ciclo cellulare, come ==Ki67, p21, p27, ciclina D1== e l’iperespressione della proteina anti-apoptotica ==bcl2==. 
- Nonostante gli studi di espressione genica mediante microarray, è ==difficile assegnare== la comparsa di specifiche ==alterazioni== a ==momenti precisi== della storia naturale della malattia, probabilmente perché si tratta di un ==processo molecolare molto dinamico== che non si sovrappone perfettamente allo schematismo a cui siamo abituati su una base puramente morfologica. 
- È necessario sottolineare la presenza, rara ma riscontrabile, di lobuli normali con un insolito elevato ritmo replicativo o con perdita del controllo dell’apoptosi, suggerendo fortemente la ==possibilità che un DCIS di alto grado nucleare possa insorgere senza necessariamente passare attraverso gli stadi precedenti.==
### Metastatizzazione

- La malignità del tumore si esprime con la sua capacità di creare metastasi per:
    - **Via linfatica:** Ai linfonodi loco-regionali.
    - **Via ematica:** A distanza, nei vari organi.
        - Invasione diretta del circolo ematico.
        - Invasione del circolo linfatico e successiva diffusione ematica. 
	        - ==La presenza di metastasi linfonodali indica un rischio di diffusione ematica.==

- Nel circolo ematico le cellule tumorali assumono una serie di comportamenti:
    - **Colonizzazione:** Possono colonizzare rapidamente i vari organi e dare origine a neoplasie secondarie.
    - **Dormancy:** Possono entrare in una ==fase G0 prolungata==, "addormentandosi" in vari organi, principalmente nel midollo osseo.
        - Spiega la ripresa della malattia a distanza di anni (anche oltre 20) dalla diagnosi del tumore primario.
    - **Riattivazione:** Il reinserimento nel ciclo cellulare può essere causato da:
        - Aumento di fattori di crescita (es. dopo interventi chirurgici).
        - Diminuzione dell'efficienza del sistema immunitario (es. dopo stress fisico o psichico).

- **Localizzazione delle metastasi:**
    - Avviene tramite riconoscimento tra recettori sulle cellule tumorali e ligandi sulle cellule endoteliali dei capillari.
    - **BSP (Bone SialoProtein):** La sua espressione nelle cellule tumorali favorisce il tropismo verso il tessuto osseo, principale sede di metastasi del carcinoma della mammella.
        - BSP appartiene alla ==famiglia SIBLING== (Small Integrin-Binding Ligand N-linked Glycoprotein), che comprende:
            - Osteopontina (OPN)
            - Proteina della matrice della dentina (DMP1)
            - Sialofosfoproteina della dentina (DSPP)
            - Fosfoglicoproteina della matrice extracellulare (MEPG)

- **Metastasi per via linfatica:**
    - **Linfonodi ascellari:** Importanti da monitorare, perché drenano la linfa del quadrante superiore esterno della mammella, dove insorge la maggior parte dei tumori.
    - **Linfonodi mammari interni:** Drenano la linfa dei quadranti interni della mammella. 

## Eziologia
- Nonostante l’impressionante mole di informazioni bio-molecolari acquisite nel corso dell’ultimo ventennio, ==le cause del carcinoma della mammella non sono ancora ben definite==. Le ipotesi principali sono tre (e non si escludono mutualmente) 
### Ruolo degli estrogeni

- Gli [[estrogeni]] possono intervenire ==in tutte le fasi del processo di cancerogenesi mammaria==: iniziazione/trasformazione, promozione e progressione. I **meccanismi** possibili sono almeno tre:
	- L’**induzione di una proliferazione cellulare abnorme** attraverso lo stimolo degli ER. Questo può essere causato 
		- Sia da un ==aumento della quantità di ormone presente (come avviene nella donna obesa)==
		- Sia da ==alterazioni della struttura dei recettori che diventano “sensibili”== anche a minime quantità di estrogeni, ==come nella donna in post-menopausa==;
	- Un **effetto genotossico diretto mediato dal citocromo P450**.
		- I complessi del citocromo P450 svolgono un ruolo nel ==catabolismo ossidativo degli estrogeni==, che porta alla ==produzione di radicali liberi==, che a loro volta sono causa di stress ossidativo e di danno genomico;
	- Un’**azione diretta sul genoma**, con l’==induzione di uno stato di aneuploidia==. 
- Di crescente interesse è il ==possibile ruolo di estrogeni ambientali==, come i fitoestrogeni, ==o di sostanze ad azione simil-estrogenica== , quali i 
	- *Pesticidi organoclorurati*
		- DDT
		- Diclorometano
		- Cloroformio
		- [[tetracloruro di carbonio]] 
	- *Bifenili policlorurati* 
		- Bachelite ad esempio (in generale resine fenoliche)
		- Anche se non più utilizzati, sono ancora ben presenti, in quanto erano impiegati come materiale isolante, negli oli idraulici, in vernici, resine, materiale plastico ecc.
### Tumori cosiddetti ereditari
- Le forme a trasmissione ereditaria costituiscono circa il 5-10% di tutti i carcinomi mammari. 
#### Ereditarietà e linea germinale
- ==Mutazioni di oncogeni e oncosoppressori nella linea germinale== aumentano il rischio di contrarre il cancro.
- I tumori con una **particolare incidenza all’interno di una famiglia** vengono chiamati “*eredo-familiari*”; 
	- *Familiare* indica un qualsiasi evento, ereditario o no, che si presenta con ==particolare frequenza nell’ambiente di una famiglia==;
	- *Ereditario* ==sottolinea la natura genetica== (mutazione) ==di un evento familiare==, tale da essere trasmessa lungo le generazioni. 
 
- Il fatto che la ==mutazione== ereditata sia ==presente in tutte le cellule dell’organismo==, sin dalla vita intrauterina, conferisce ai tumori ereditari alcuni caratteri che li diversificano dai tumori sporadici:  
	- ==Insorgono più precocemente==, con un anticipo anche di 20 o più anni rispetto alle equivalenti forme sporadiche; Per questo ==sfuggono ai vari esami di screening==, compaiono in fasce d'età non monitorate
	- ==Sono spesso bilaterali==, in caso di organi pari;
	- ==Sono spesso multipli==, costituendo delle sindromi caratterizzate dalla comparsa, in genere non contemporanea, di tumori in diversi organi o apparati, come mammella e ovaio.
- Lo **studio genetico di una famiglia**, basato sull’attenta ricostruzione dell’albero genealogico corredato di tutti gli eventi patologici, permette di stabilire se si è in presenza di una patologia eredo-familiare. 
	- Fondamentale è la ==ricerca della specifica mutazione== nei soggetti sani appartenenti a una famiglia ad alto rischio in cui sia stata identificata una mutazione germinale affinché essi possano essere avviati a s==pecifici programmi di sorveglianza==, al fine di una diagnosi precoce, o a protocolli di profilassi, medica o chirurgica. 
#### Geni implicati nella carcinogenesi
- **BRCA1** e **BRCA2** (BReast CAncer) sono i due principali geni noti responsabili delle forme ereditarie di carcinoma della mammella. 
	- Il ==primo== è sul braccio lungo del ==cromosoma 17== (17q21), il ==secondo== sul braccio lungo del ==cromosoma 13== (13q12.3).
	- Entrambi i geni ==intervengono== nei meccanismi di ==riparazione del DNA==, svolgendo un ruolo essenziale nella conservazione dell’integrità del genoma.
	- Essendo “geni ==soppressori==”, rientrano nella cosiddetta “*[[ipotesi di Knudson]]*” o “dei due colpi”, 
	- Più di 600 mutazioni sono state descritte per BRCA1 e più di 450 per BRCA2, rendendo ==obbligatorio il sequenziamento== dei due geni per identificare la mutazione presente in una famiglia.
- Recentemente sono stati individuati ==altri== possibili ==geni== considerati responsabili della suscettibilità al carcinoma della mammella: *FGFR2*, *TNRC9*, *MAP3K1*, *LSP1*. 
#### Le sindromi ereditarie

- Le forme "primarie" sono:
	- Il ***carcinoma della mammella familiare a insorgenza precoce*** (Early Onset Breast Cancer), in cui la mammella è l’unica sede di neoplasia;  
	- Il ***carcinoma ereditario dell’ovaio*** (Hereditary Ovarian Carcinoma);
	- Il ***carcinoma ereditario della mammella e dell’ovaio*** (Hereditary Breast and Ovarian Cancer).
- Il carcinoma della mammella compare anche in ==sindromi determinate da altri tipi di geni==, come 
	- La rara [[sindrome di Li-Fraumeni]], dovuta a mutazioni germinali del gene p53, in cui insorgono sarcomi, leucemie, linfomi e neoplasie cerebrali, e
	- La [[sindrome di Lynch II]], secondaria a mutazioni germinali dei geni della riparazione dell’errato appaiamento delle basi (MMR, MisMatch Repair genes), dove si hanno tumori del colon-retto, dell’endometrio e altri organi.
### Ipotesi virale



- Il ==modello sperimentale== della tumorigenesi mammaria del topo, indotta dal ==MMTV==, nei decenni passati ha fornito informazioni importanti per la comprensione delle basi biologiche della neoplasia umana. 
	- La scoperta del ==ruolo causale dell’HPV== (Human Papilloma Virus) nel carcinoma del collo dell’utero ha **rinvigorito l’ipotesi virale** per altri tipi di neoplasia, in particolare per il carcinoma della mammella.
- La ==ricerca di particelle virali nella donna== si è rivelata ==infruttuosa==, mentre in tempi più recenti ==sequenze virali esogene MMTV-simili== sono state ==evidenziate nei carcinomi invasivi umani== in una percentuale di casi alquanto rilevante, fra il 30 e il 40%.
	- A questi dati molecolari si aggiunge l’importante informazione epidemiologica che correla l’==incidenza del carcinoma della mammella della donna alla presenza nel territorio di== un particolare ceppo di topo, il ==mus domesticus==. 
	- Dati recenti sono a sostegno della presenza di un virus umano (HMTV, Human Mammary Tumor Virus): 
		- La dimostrazione che l’==MMTV è in grado di infettare cellule epiteliali mammarie umane==;  
		- La presenza dell’==MMTV nel gatto==, suggerendo la possibilità di un ==vettore intermedio== fra il topo e la donna, da ricercare probabilmente nell’ambito degli animali domestici;
		- La presenza di ==sequenze virali esogene MMTV-simili nell’iperplasia duttale atipica (27%) e, soprattutto, nel carcinoma duttale in situ (82%),== suggerendo il ruolo dell’HMTV come fattore trasformante o come cofattore;
		- la presenza di ==sequenze virali esogene MMTV-simili nella saliva e nelle ghiandole salivari umane, in particolare in donne con carcinoma della mammella==, suggerendo che la saliva può rappresentare un possibile veicolo d’infezione dell’HMTV, secondo un meccanismo già noto per altri virus.
- Al momento non vi è comunque alcuna certezza circa un’eziologia virale del carcinoma della mammella umano, tuttavia molti dati di laboratorio ed epidemiologici sono a sostegno di questa ipotesi

## Epidemiologia
### Incidenza
- Il carcinoma della mammella è una ==malattia== alquanto ==frequente==, con 50.000 nuovi casi per anno in Italia, e ancora ==grave==, in quanto solo nel nostro Paese ogni anno causa la morte di circa 12.000 pazienti.
- Il rischio di sviluppare la malattia nel corso della vita è di circa 1 caso su 10-12 donne, andando da valori molto bassi sotto i 50 anni a 1 su 27 nel VII decennio, per aumentare considerevolmente nei decenni successivi, fino a 1 su 8 a 90 anni. 
	- ==L’età, quindi, è un importante fattore di rischio per questo tumore.== 

### Fattori di rischio
- Dopo l’analisi degli aspetti bio-molecolari del carcinoma della mammella, la comprensione dei fattori di rischio della malattia risulta più facile. 
#### Età
- L’invecchiamento è un importante fattore di rischio di cancro in genere.
- Questo dato può essere spiegato mediante due considerazioni.
	- La prima consiste nel fatto che la storia naturale della malattia è molto lunga, in quanto l’accumulo delle alterazioni genetiche necessarie sia per il suo sviluppo sia per la sua progressione verso la malignità (invasione e metastasi) si verifica attraverso molti anni.
	- La seconda si basa sul fatto che i processi di invecchiamento non interessano soltanto la struttura e la funzione di cellule e tessuti, ma anche i processi di riparazione del DNA, facilitando l’accumulo delle mutazioni necessarie per l’instaurarsi del processo neoplastico.
- Circa l’80% dei carcinomi mammari sporadici insorge sopra i 50 anni, con età media alla diagnosi intorno ai 65 anni. 
- D’altra parte, come si è visto in precedenza, i tumori ereditari insorgono in età nettamente inferiore rispetto ai tumori sporadici, poiché una delle importanti alterazioni genetiche che ne sono alla base è presente già alla nascita. 
#### Lunghezza del periodo riproduttivo. 
- ==Menarca anticipato e menopausa ritardata aumentano il rischio di carcinoma mammario==.
	- Un menarca a 11 anni lo incrementa del 20% rispetto alle donne con menarca a 14.
- La spiegazione consiste essenzialmente nella **prolungata dinamicità della mammella.**
	- Come già detto, ogni mese, per tutto il periodo riproduttivo, i lobuli vanno incontro a involuzione e proliferazione, con un elevato ritmo proliferativo delle cellule delle TDLU.
	- È ben noto che un qualsiasi agente cancerogeno esercita meglio la sua azione ai danni del DNA durante il processo della mitosi; infatti, l’incidenza di cancro diminuisce passando dai tessuti labili a quelli stabili a quelli permanenti, caratterizzati da una diversa capacità di replicazione. Inoltre, una intensa proliferazione è indispensabile sia per la trasformazione neoplastica, sia per la progressione della malattia. 

#### Età della prima gravidanza a termine
- Avere il primo figlio in giovane età ha un effetto protettivo nei confronti del carcinoma della mammella.
- In particolare, ==un parto sotto i 20 anni dimezza il rischio se rapportato a quello di un parto dopo i 35==.
- Una possibile spiegazione biologica si basa sull’ipotesi che la situazione ormonale determinata dalla gravidanza abbia un effetto differenziativo sulle cellule epiteliali della ghiandola mammaria, rendendole più resistenti (in termini di capacità metaboliche e di riparazione del DNA) ai cancerogeni. 
#### Familiarità per carcinoma mammario. 
Vedi [[|]] 
#### Precedenti biopsie mammarie con diagnosi di iperplasia epiteliale atipica e carcinoma in situ.
- La spiegazione si basa sul concetto di *field cancerogenesis, “cancerogenesi a campo”*, secondo il quale ==è l’intera popolazione cellulare di un tessuto o di un organo a essere esposta all’agente cancerogeno==, con la possibilità di insorgenza, nel nostro caso, di neoplasie in più zone dello stesso albero ghiandolare. 
- Sviluppare, quindi, una iperplasia epiteliale atipica o un carcinoma in situ è un “campanello d’allarme” per la possibile successiva comparsa di neoplasie invasive. 
#### Precedente carcinoma della mammella controlaterale.
- Stessa ipotesi del punto precedente. 
#### Estrogeni endogeni ed esogeni
- L’aumentata esposizione a estrogeni e a sostanze con azione simil-estrogenica può aumentare il rischio di carcinoma della mammella.
- **L’obesità** è un fattore di rischio nelle donne in post-menopausa in quanto ==nei depositi di grasso si ha produzione endogena di estrogeni==.
- Il rischio conferito dalla terapia ormonale sostitutiva sembra essere modesto ma non trascurabile.
- Il ==rischio ambientale== (fitoestrogeni, pesticidi e bifenili policlorurati) è sotto attenta valutazione.
#### Esposizione a radiazioni
- Il rischio sembra considerevole nei casi di donne giovani (non oltre il III decennio) sottoposte a terapia radiante sulla parete toracica per linfoma di Hodgkin.
#### Allattamento al seno
- Un ==prolungato allattamento riduce il rischio== di carcinoma della mammella; è stata calcolata una riduzione del 4,3% per ogni 12 mesi di allattamento. 
- Una possibile spiegazione si basa sul fatto che durante l’allattamento la mammella è a riposo, senza i cambiamenti mensili della sua struttura (VEDI Lunghezza del periodo riproduttivo).
- Un periodo di allattamento di pochi mesi non ha alcuna influenza protettiva rispetto al cancro.
#### Dieta
- Il concetto che la dieta sia importante nel rischio di cancro in generale è alquanto diffuso, anche se purtroppo ==non vi sono ancora dati scientifici certi==, vista la notevole difficoltà di disegnare ed effettuare studi su questo argomento. 
- I punti di vista sono due:
	- L’effetto protettivo di alcuni alimenti (per esempio, quelli contenenti sostanze ad azione antiossidante) 
	- L’effetto cancerogeno di altri. 
#### Influenza geografica
- Il ==rischio è più alto in Europa e negli Stati Uniti== rispetto agli altri Paesi, da 4 a 7 volte.
- Possibili spiegazioni sono l’esposizione a cancerogeni ambientali, le abitudini circa l’allattamento, la dieta. 

## Diagnosi e classificazione

> [!Info]- Diagnosi precoce
> - Fino ad epoca relativamente recente, per diagnosi precoce si intendeva l'individuazione di un carcinoma invasivo di dimensioni inferiori alla media. Infatti, alle donne veniva suggerita la tecnica della autopalpazione delle mammelle. 
> - Oggi questo concetto è stato radicalmente modificato: la finalità principale della diagnosi precoce significa essere in grado di rilevare neoplasie nelle fasi precoci della loro storia naturale o come neoplasie in situ o invasive di piccole dimensioni con bassa probabilità di avere già dato metastasi ai linfonodi ascellari.
> - Il sistema attuale di diagnosi precoce del carcinoma della mammella è lo ==screening mammografico==. 
> 	- Lo screening mammografico è ormai praticato in molti Paesi su scala nazionale, tra i quali l’Italia, e prevede una mammografia con cadenza biennale per tutte le donne nella fascia di età tra i 50 e i 69 anni con possibilità di estensione alle fasce più giovani (45-49 anni) e più anziane (70-75 anni). 
> 	- La mammografia non è di particolare utilità nelle donne giovani, in quanto la densità del tessuto mammario impedisce di ottenere immagini radiologiche diagnostiche.
> - ==Sempre più in uso è la RMN==, utilizzata in particolare nelle donne ad alto rischio genetico di carcinoma della mammella.
> 	- Questa metodica si mostra capace di rivelare carcinomi invasivi di pochi millimetri o lesioni in situ, sulla base della entità e delle caratteristiche funzionali della loro vascolarizzazione.
> - È opportuno sottolineare come oggi sempre di più l’attenzione venga rivolta alle diverse categorie di soggetti a rischio, in modo da convogliare su di essi le energie economiche e organizzative necessarie per i programmi di screening. 
> 	- Un esempio è dato, per l’appunto, dall’uso della RMN nei soggetti ad alto rischio genetico.
> - Un’**ulteriore metodica di recente introduzione** per la diagnosi precoce del carcinoma della mammella in donne ad alto rischio, come nel caso dei tumori eredo-familiari, **consiste nel lavaggio dei dotti**.
> 	- Le ==fasi della procedura== sono le seguenti: 
> 		- mediante una pompetta a vuoto, viene esercitata una suzione sul capezzolo per identificare i dotti dai quali eventualmente esca una secrezione; 
> 		- una microcannula viene introdotta nell’orifizio di sbocco dei dotti galattofori individuati; 
> 		- viene iniettata una soluzione salina;
> 		- il liquido viene poi aspirato; da questo liquido vengono isolate le cellule eventualmente presenti ed esaminate al microscopio; 
> 		- sulle stesse cellule può essere eseguito con tecnica ISH lo studio di alterazioni cromosomiche; 
> 		- infine, è possibile estrarre DNA per lo studio del genoma. 

### Morfologica
#### In situ

##### Duttale
- [[Carcinoma duttale in situ - mammella]]
##### Lobulare 
- [[Carcinoma lobulare in situ di tipo classico - mammella]]
- [[Carcinoma lobulare in situ di tipo pleomorfo - mammella]]
#### Invasivo

> [!info] Gradazione dei tumori invasivi
> L’insieme dei caratteri morfologici del singolo tumore fornisce ==indicazioni== ritenute importanti per la formulazione della ==prognosi==.
> In particolare, a ogni carcinoma invasivo viene attribuito un **grado istologico** mediante la valutazione di tre parametri che sono: 
> 1) l’entità della ==differenziazione== in senso ==tubulare/ghiandolare==
> 2) il grado di ==pleomorfismo nucleare==
> 3) il ==numero delle mitosi== (*sistema di Nottingham o di Elston ed Ellis*, 1991)
> A ciascuno di questi tre parametri viene assegnato un **punteggio**:
> - **Formazione di tubuli/ghiandole**: 1, 2 o 3 punti, a seconda che la loro ==quantità== rappresenti il ==75%== o più della massa tumorale, ==fra il 10 e il 75%==, ==meno del 10%==;
> - **Pleomorfismo nucleare**: 1, 2 o 3 punti, a seconda che il grado di ==variabilità di forma e di dimensione== sia ==lieve (nuclei piccoli e uniformi)==, ==moderato== o ==marcato==
> - **Mitosi**: 1, 2 o 3 punti a seconda del numero di mitosi presenti in 10 campi ad alto ingrandimento (HPF, High Power Fields, ×400). 
> Il tumore viene definito di ==grado== istologico ==G1== (bene  differenziato), ==G2== (moderatamente differenziato) o ==G3== (scarsamente differenziato), a seconda che la ==somma dei punti== assegnati a ciascuno dei tre parametri sia rispettivamente ==da 3 a 5, da 6 a 7, da 8 a 9==

##### No special type
- [[Carcinoma invasivo NST - mammella]]
##### Speciali
- [[Carcinoma lobulare invasivo - mammella]]
- [[Carcinoma tubulare - mammella]]
- [[Carcinoma cribriforme - mammella]]
- [[Carcinoma con aspetti midollari - mammella]]
- [[Carcinoma metaplastico - mammella]]
- [[Carcinoma con differenziazione apocrina - mammella]]
- [[Carcinoma adenoideo-cistico - mammella]]
- [[Carcinoma mucinoso - mammella]]
- [[Carcinoma con aspetti neuroendocrini - mammella]]
- [[Carcinoma papillare - mammella]]
- [[Carcinoma micropapillare - mammella]]

#### [[Malattia di Paget]]
#### [[Carcinoma infiammatorio - mammella]]

### Molecolare

#### Approccio generale 
- Il moderno approccio dell’oncologia medica è di affiancare alla chemioterapia farmaci in grado di *trasformare il cancro in una malattia cronica*:
	- Mentre da un lato si cerca di uccidere le cellule neoplastiche
	- Dall’altro si blocca la crescita di quelle che residuano.
- Tale approccio è giustificato dal convincimento che ==al momento è difficile riuscire a eliminare tutte le cellule tumorali== presenti, soprattutto dopo la nascita della sempre più radicata ipotesi delle cellule staminali neoplastiche.
- Per poter sviluppare e applicare su larga scala la “terapia molecolare”, ==è necessario che vengano conosciute le vie molecolari dei vari gruppi di neoplasie==, definiti sulla base non tanto dei loro caratteri istologici quanto del loro comportamento clinico, ==per poi poter individuare quelle che caratterizzano ogni singolo tumore==.
	- Un **approccio molto usato** in questo tipo di ricerca consiste nell’==analisi dell’espressione genica==
- Alcuni ==termini== sinonimi sono ormai entrati nell’uso comune ==per indicare== la presenza di gruppi di ==geni specifici== di un istotipo o ==di un certo comportamento biologico==: *profilo molecolare* (molecular profiling), *profilo di espressione genica* (gene expression profiling), *firma molecolare* (molecular signature).


#### Nel carcinoma della mammella
- In base al profilo molecolare, i carcinomi della mammella vengono classificati **in rapporto alla cellula di origine e ad alcune caratteristiche biologiche**.

- Vengono distinti al momento quattro principali **sottotipi molecolari**:

| Sottotipo Molecolare         | Descrizione                                 |
| ---------------------------- | ------------------------------------------- |
| Luminali A                   | ER e PgR +==a==/HER2-/basso Ki67==b==       |
| Luminali B                   | ER+/HER2-/elevato Ki67==c== (qualsiasi PgR) |
| HER2 positivi (luminali)     | ER+/HER2+ (qualsiasi Ki67, PgR)             |
| HER2 positivi (non luminali) | ER-/PgR-/HER2+                              |
| Basali (o tripli negativi)   | ER-/PgR-/HER2-                              |

- Percentuali di espressione
	* ==a==: se ≥ = 1% (valori compresi tra 1 e 9% sono considerati equivoci o a bassa espressione)
	* ==b==: se <20%, indicativamente
	* ==c==: se ≥20%, indicativamente

- Dai nomi utilizzati si deduce facilmente che **per tre di essi** ==viene proposto un rapporto con i normali tipi di cellule della mammella==:
	- Le **cellule epiteliali** che ==rivestono il lume== ghiandolare (luminali)
		- La caratteristica principale dei tipi luminali è l’==espressione di geni degli ER e di geni comunque correlati agli estrogeni==. L’assenza di questi geni caratterizza gli altri tipi.
	- Le **cellule sia epiteliali sia mioepiteliali**  ==in posizione basale== nell’epitelio ghiandolare
	- **Cellule connettivali**, come gli ==adipociti==.
- **Il gruppo HER2 positivo** ==ha caratteristiche== non riferite al tipo di cellule, bensì ==biologiche==.



### Radiologica
## Terapia

- Le raccomandazioni cliniche per il trattamento sistemico sono state definite **in funzione della classificazione molecolare del tumore** che prende in considerazione determinati fattori clinico-patologici:
	- L’espressione di ER e PgR
	- L’over-espressione/amplificazione del gene HER2 
	- L’attività proliferativa (ki67)

| Sottotipo Molecolare                                                                                                    | Terapia                                              |
| ----------------------------------------------------------------------------------------------------------------------- | ---------------------------------------------------- |
| Luminali A                                                                                                              | Endocrinoterapia                                     |
| Luminali B HER2 negativi                                                                                                | Endocrinoterapia + Chemioterapia                     |
| Luminali B HER2 positivi                                                                                                | Chemioterapia + Terapia anti HER2 + Endocrinoterapia |
| HER2 positivi (non luminali)                                                                                            | Terapia anti-HER2 + Chemioterapia                    |
| Basali Alto ki67 (ovvero NST, carcinoma metaplastico o apocrino di alto grado)                                          | Chemioterapia                                        |
| Basso ki67 (ovvero carcinoma adenoideo-cistico, carcinomi metaplastico o apocrino di basso grado, carcinoma secretorio) | Follow-up                                            |

#### Criteri di applicabilità
- I parametri classificativi non devono fornire informazioni utili solo per la prognosi, bensì anche per la ==risposta alla terapia== e si parla di parametri predittivi (di terapia).
- Due **analisi di tipo molecolare** sono entrate nell’uso quotidiano per **predire l’efficacia** su ogni neoplasia di **due tipi di farmaci**: ==i SERM== (Selective Estrogen Receptor Modulators) e gli ==anticorpi contro la proteina HER2==.  

##### I SERM
- Dal 50 all’85% dei tumori mammari esprime i recettori estrogenici, in particolare in pazienti in post-menopausa.
- I SERM (chiamati anche anti-estrogeni) sono **molecole in grado di legarsi ai recettori degli estrogeni competendo con gli estrogeni stessi**, che, come abbiamo visto, rappresentano un importante fattore eziopatogenetico della malattia. Tale legame induce un ==effetto citostatico==, portando le cellule tumorali ad arrestarsi nelle fasi G0- G1.
	- È ormai esame di routine ==valutare l’espressione degli ER e dei recettori per il progesterone (PgR) di tutti i carcinomi invasivi della mammella, mediante metodica immunoistochimica== con anticorpi specifici.
		- Il risultato viene numericamente indicato come percentuale di cellule neoplastiche positive sul totale delle cellule neoplastiche;
		- Viene valutata la ==positività *nucleare*==** in quanto la sede dei recettori ormonali è nucleare. 
	- La ==risposta terapeutica== è ==migliore== quando sono presenti ==sia i recettori estrogenici sia quelli progestinici==. 
##### Anticorpi anti-HER2
- Il *fattore di crescita epidermico di tipo 2 (EGFR2, Epidermal Growth Factor Receptor 2)*, detto anche c-erb B2 oppure, più frequentemente, HER2, è una ==glicoproteina transmembrana== coinvolta nel ==controllo della proliferazione cellulare==, che viene stimolata da diversi fattori di crescita. 
- In questi casi, ==il recettore può essere bloccato da anticorpi specifici==, ==con== l’importante risultato terapeutico di ==arresto della proliferazione tumorale==. 
- La **iperespressione del prodotto del gene HER2 viene evidenziata mediante metodica immunoistochimica** con anticorpi anti-HER2 come intensa ==positività==, completa, ==di membrana citoplasmatica==.
	- La ==valutazione== dell’amplificazione del gene HER2 viene condotta ==mediante== metodiche di ibridazione in situ (*FISH, Fluorescent In Situ Hybridization; SISH, Silver In Situ Hybridization; CISH, Cromogenic In Situ Hybridization*) utilizzando specifiche sonde di DNA

##### Gene p53
- Le mutazioni di p53 sono frequenti nei carcinomi mammari e correlano con la prognosi; la percentuale dei casi con mutazione di p53 è circa il 15% nei luminali A, per salire negli altri tipi molecolari, raggiungendo ben il 75% nel tipo basale e l’85% nell’HER2+;
##### Gene BRCA1
- Come detto in precedenza, i geni BRCA sono responsabili della trasmissione ereditaria di rischio di carcinoma della mammella; i tumori con mutazioni di BRCA1 appartengono in larga parte al gruppo dei carcinomi basali e, come tali, hanno una elevata frequenza di mutazioni di p53; tra questi ritroviamo spesso l’istotipo midollare.


## Prognosi

### Rapporto tra classificazione e prognosi
- Classificare le varie forme di un tumore è sempre stato motivato dal cercare di ottenere informazioni utili per il giudizio prognostico, cioè per la valutazione probabilistica del decorso della malattia.
#### I parametri prognostici

- I principali parametri prognostici di un carcinoma invasivo della mammella sono tuttora le **dimensioni del tumore** e la **presenza di metastasi nei linfonodi ascellari omolaterali**, oltre, ovviamente, alla presenza di una malattia localmente avanzata (**ulcerazione della cute e/o infiltrazione della parete toracica, carcinoma infiammatorio**) o di **metastasi a distanza**.

- Affinché questi parametri potessero essere descritti in maniera uniforme dalla comunità medico-scientifica internazionale è stato istituito il sistema di classificazione [[TNM]]



##### I linfonodi
- L’importanza dell’analisi dei linfonodi loco-regionali si basa sul convincimento ben radicato (ma in parte errato) che l’invasione del circolo ematico, assolutamente necessaria per dar luogo alle metastasi viscerali, sia secondaria a quella del circolo linfatico.
- Purtroppo, l’elemento considerato più importante nel paziente clinicamente privo di metastasi a distanza, cioè lo stato dei linfonodi ascellari, ha da tempo dimostrato la sua debolezza poiché ben ==il 30% circa dei casi senza metastasi nei linfonodi (pN0) ha un decorso simile a quello dei pazienti con linfonodi positivi (pN+)==. Questo dato non sorprende, per diversi motivi: 
	- L’esame istologico routinario dei linfonodi ==non sempre== consente il loro ==esame completo==, pertanto potrebbero non essere evidenziate alcune micrometastasi/metastasi;
	- Esistono altre ==stazioni linfonodali== che ==non== vengono ==studiate==, come i *linfonodi mammari interni*
	- Ben più importante, è possibile che la ==diffusione== avvenga ==direttamente per via ematica==, senza il coinvolgimento del sistema linfatico;
		- Infatti, la ==neoangiogenesi== tumorale che, come è stato prima ricordato, è un ==processo molto precoce==, sembra essere costituita essenzialmente da capillari ematici; l’invasione di questi ultimi, quindi, potrebbe avvenire nelle prime fasi del processo di invasione, indipendentemente da quella dei capillari linfatici.
- Ormai da diversi anni è stata introdotta la *biopsia del linfonodo sentinella*, cioè del linfonodo del cavo ascellare che per primo riceve la linfa proveniente dalla mammella e che, quindi, per primo riceve le eventuali cellule neoplastiche. Poiché l’analisi istologica del linfonodo sentinella viene condotta con molta accuratezza, il problema di linfonodi falsi negativi (pN0) è stato notevolmente ridimensionato.
	- È da sottolineare come sia clinicamente rilevante il risultato di ==evitare lo svuotamento ascellare== nei casi in cui il ==linfonodo== sentinella risulti ==negativo==; 
	- Da qualche anno, inoltre, la ==dissezione ascellare non viene effettuata== anche nella maggior parte dei casi di linfonodo sentinella ==con micrometastasi==. 
##### L'istotipo

- L’istotipo può fornire **importanti informazioni prognostiche**, ma questo ha valore **solo per gli istotipi speciali**, che ==purtroppo== sono molto ==meno frequenti del carcinoma invasivo NST==;
	- L’evoluzione dei carcinomi di tipo tubulare, cribriforme, mucinoso, papillare e midollare è nettamente migliore rispetto al vasto gruppo dei carcinomi NST, che hanno un comportamento estremamente eterogeneo.
	- Il **grado istologico**, espressione del grado di  differenziamento del tumore, applicato a tutti gli istotipi di carcinoma invasivo ==correla bene con la prognosi==.
	- L’**invasione vascolare**, ovvero la presenza di cellule neoplastiche all’interno di capillari alla periferia del tumore, è un ==fattore prognostico sfavorevole==, in quanto rappresenta un evidente inizio di disseminazione a distanza.
	- L’**attività proliferativa** fornisce importanti informazioni prognostiche ed è valutata mediante
		- Metodica ==immunoistochimica== con anticorpo monoclonale anti-==Ki67==, proteina del ciclo cellulare presente nelle cellule in tutte le fasi del ciclo esclusa la fase G0,
		- Mediante il ==conteggio delle mitosi== su 10 campi a forte ingrandimento (HPF, High Power Field). 

#### Dal punto di vista molecolare: le firme molecolari
>[!warning] Nota bene:
>La prognosi è nettamente migliore per i luminali in rapporto agli HER2+ o ai basali (o tripli negativi); all’interno dei luminali, il luminale A ha una prognosi migliore rispetto al luminale B;

- Una buona parte della ==ricerca biologica== sul carcinoma della mammella è attualmente ==rivolta all’identificazione delle== cosiddette *firme molecolari*, ==profili genetici in grado di definire con maggiore precisione la prognosi e selezionare il migliore trattamento per il singolo paziente==. 
- Alcuni di questi test (Endopredict, Mammaprint, Oncotype Dx, PAM50) sono disponibili in commercio in numerosi Paesi, ma attualmente ==solo l’Oncotype Dx è stato approvato== e utilizzato negli Stati Uniti e in Europa e riconosciuto e rimborsato dai sistemi sanitari di Regno Unito, Irlanda, Svizzera e alcune regioni della Spagna. 
	- Il test, sviluppato da Paik et al nel 2004 e approvato dalla Società Americana di Oncologia Medica (ASCO, American Society of Clinical Oncology) nel 2016, **studia 21 geni** tra i quali quelli coinvolti nel processo di ==proliferazione cellulare== (Ki67, STK15, survivina, ciclina B1, MYBL2), nel ==processo d’invasione== (stromolisina 3, catepsina L2), nella via di ==segnale degli estrogeni== (ER, PgR, BCL2, SCUBE2) e di ==HER2== (HER2, GRB7).
	- Oncotype Dx si rivela utile nel predire la ricomparsa di malattia in pazienti con carcinomi T1-2, ER+, N0, M0, attraverso il ==punteggio di recidiva== (RS, Recurrence Score), compreso tra 0 e 100, che ne determina il **gruppo di rischio**: 
		- Basso (RS <18)
		- Intermedio (RS tra 18-30) 
		- Elevato (RS >31). 
	- Oncotype Dx oggi ==integra la stadiazione anatomica== AJCC (VIII Edizione-2017) ==insieme al grado di differenziazione e allo stato di ER, PgR ed HER2==. Tale stadiazione, più accurata rispetto a quella anatomica, prende il nome di **stadiazione prognostica** e meglio stratifica la prognosi dei pazienti rispetto a quella anatomica. Tale stadiazione è obbligatoria in tutti i Paesi dove i marcatori indicati vengono valutati sistematicamente.
		- Tale test è quindi in grado di selezionare i pazienti trattabili con la sola terapia endocrina, da quelli che invece devono essere sottoposti a chemioterapia.
- Tra i test al momento **non ancora approvati** per i più bassi livelli di evidenza ricordiamo ==Mammaprint==. Tale test, proposto da van de Vijver et al nel 2002, ==studia 70 geni== e risulta in grado di **distinguere** i tumori con firma molecolare a ==buona prognosi== (85% di pazienti senza metastasi dopo 10 anni) da quelli con firma molecolare a ==cattiva prognosi== (solo 24% di pazienti senza metastasi dopo 10 anni). 
	- Tale test risulta capace d’identificare un gruppo di pazienti di età più avanzata e con alta espressione di ER nei quali la malattia ha un decorso sfavorevole; 
	- In questo test vengono studiati i geni coinvolti nel controllo della proliferazione cellulare.









--- 
# Reference:
[[Mammella]]