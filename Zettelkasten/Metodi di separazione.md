2023-04-24 17:58
Stato: #Idealezione
Tag: #Tecnichedilaboratorio


---
# Metodi di separazione
- Molte delle tecniche sperimentali, prima di poter applicare una tecnica di determinazione analitica per la determinazione qualitativa/quantitativa, hanno bisogno di essere precedute dalla separazione parziale o totale della sostanza da analizzare rispetto alla miscela complessa in cui questa sostanza può essere presente. In realtà, nel laboratorio clinico, la maggior parte delle indagini analitiche effettuate sui campioni biologici hanno una composizione che si mantiene costante per tutti i campioni. Questa tappa preliminare, dunque, può non essere necessaria
	- **metodi di determinazione diretta**: nel caso specifico delle determinazioni effettuate sui liquidi corporei, data la loro composizione relativamente costante, in molte analisi non è necessario ricorrere all'isolamento delle sostanze da determinare
		- *vantaggi*:
			- requisiti di rapidità, precisione e, soprattutto, automazione, cioè consentono di poter determinare contemporaneamente una certa sostanza in molti campioni
		- *limiti*:
			- non praticabilità nel caso in cui si abbia nel campione in analisi una qualche sostanza capace di determinare interferenza analitica. In particolari condizioni, nel campione da analizzare (sieri emolizzati o sieri di pazienti itterici), il fluido non è limpido/trasparente a causa della presenza di un’interferenza analitica data da una sostanza determinante un valore analitico differente dal reale
				- nella stragrande maggioranza dei casi, questa è la condizione di non conformità del campione nell’emolisi a causa della rottura dei globuli rossi e del rilascio delle componenti intracellulari, in particolare l’emoglobina presenta grossa capacità interferente
			- possibile fonte di inaccuratezza se il materiale biologico in analisi non è limpido ed incolore (es. sieri emolizzati, itterici, opalescenti)
	- **tecniche basate su differenze di dimensioni e di densità**: nel caso di strutture complesse e delicate come quelle macromolecolari, anche interazioni deboli e reversibili con particolari solventi o assorbenti solidi possono comportare alterazioni strutturali irreversibili, con conseguente denaturazione e compromissione dell'attività biologica. Tale eventualità non si verifica o è comunque ridotta al minimo nel caso in cui la separazione sia *dipendente da parametri dimensionali e di densità*, che permettono una separazione dei composti senza coinvolgerli in vere e proprie interazioni con solventi non acquosi o assorbenti solidi
		- sono tecniche concettualmente molto semplici, postulate già sul finire dell'800; tuttavia, solo recentemente il principio della separazione basata su parametri dimensionali e di densità ha potuto essere messo in pratica con soddisfacente successo, a causa di difficoltà tecniche ed applicative che hanno rallentato fino agli ultimi decenni la messa in pratica dei principi della filtrazione molecolare e dell'ultracentrifugazione
			- estrema difficoltà incontrata nel preparare e far funzionare "setacci molecolari" calibrati, capaci cioè di discriminare tra molecole di date dimensioni
			- problemi tecnici inerenti la costruzione di rotori capaci di essere portati ad altissime velocità e di resistere a sollecitazioni pari a centinaia di migliaia di volte la forza di gravità
## Dialisi
- Tecnica di estrema semplicità che permette la separazione di macromolecole da tutte le altre molecole più piccole (sali, metaboliti, ecc.). Utilizza membrane semipermeabili imperfette (costituite da materiali cellulosici o sintetici, generalmente cellophan a porosità controllata), la cui porosità (controllata e stabilita) cioè consente il passaggio, assieme al solvente, anche di taluni microsoluti, le cui molecole hanno dimensioni inferiori ad un certo valore di Katoff critico (arbitrariamente, e per le membrane più comuni, si può porre tale valore attorno a PM=10000 kDa)
	- ![superficie di una membrana da dialisi vista al microscopio elettronico](https://i.imgur.com/1JVXvE0.png)
- Nel procedimento dialitico, si pone una soluzione acquosa contenente macromolecole proteiche (PM>10000 kDa) assieme a sali ed altri microsoluti in un segmento di tubo di membrana dializzatrice semipermeabile chiusa alle estremità, così da formare una specie di sacchetto. Questo viene immerso in un grande volume di solvente puro (normalmente acqua), mescolata continuamente mediante un agitatore magnetico
	- ![dialisi, situazione iniziale e all'equilibrio](https://i.imgur.com/r9lLGaY.png)           si crea una differenza di concentrazione passiva tra l'interno della membrana dialitica e l'acqua pura che la circonda; dunque sali e microsoluti aventi dimensioni inferiori ai pori fuoriescono dalla membrana, diffondendo nell'acqua fino al raggiungimento dell'equilibrio, ossia finché la loro concentrazione dentro e fuori sarà uguale. Le macromolecole, invece, impossibilitate ad attraversare i pori, resteranno tutte all'esterno
	- a questo punto, se il volume esterno è molto maggiore di quello interno, la quantità di microsoluti che ancora contaminano la soluzione proteica all'interno del sacco di dialisi sarà minima e diventerà assolutamente trascurabile se l'operazione verrà ripetuta, allontanando il liquido esterno e sostituendolo con nuovo solvente puro
- È utilizzata in laboratorio ogni qualvolta si debbano *"desalificare" delle soluzioni proteiche* o, comunque, liberarla da soluti a basso PM, perché, in molti casi, per estrarre le proteine da un campione, si procede alla precipitazione frazionata delle diverse proteine mediante aggiunta progressiva di sali. Ogni proteina avrà un punto di precipitazione differente e, una volta fatta precipitare la proteina d’interesse, verranno allontanati i sali aggiunti al fine di determinare la precipitazione della proteina stessa
	- ![dialisi, utilizzo per favorire la precipitazione proteica](https://i.imgur.com/JLO93Oc.png)
	- in questo caso, l’allontanamento dei sali viene effettuato in un sistema aperto per dialisi contro acqua di fonte, dove continuamente viene allontanato un certo volume di acqua, che viene sostituito da un egual volume d’acqua, per consentire un ricambio continuo ed impossibilitare il raggiungimento dell’equilibrio e, dunque, il rallentamento del passaggio delle molecole
		- ![dialisi, allontanamento di dali per dialisi contro acqua di fonte in un sistema di ricambio continuo](https://i.imgur.com/Rhq59EC.png)
	- il processo si completa con la dialisi contro acqua deionizzata a 4-8°C (generalmente in camera fredda) su agitatore elettromagnetico
		- ![dialisi contro acqua deionizzata su agitatore magnetico](https://i.imgur.com/SDSH59J.png)
	- il processo di dialisi, infatti, è accelerato oltrechè dalla rimozione continua dell'acqua esterna anche dall'agitazione. Anche il riscaldamento favorisce la dialisi, tuttavia comunemente lo si evita per l'instabilità al calore delle macromolecole in particolare, nel caso delle proteine, per la loro possibile denaturazione
- **vantaggi e svantaggi**
	- *vantaggi*: semplicità di esecuzione
	- *svantaggi*: uno degl'inconvenienti della dialisi è la lentezza dell'operazione, la cui durata minima è, in genere, di 10-12h, ma che può protrarsi fino alle 24h se si vuole una desalificazione completa
		- una tecnica differente, la gel filtrazione, permette, invece, ad esempio, di raggiungere una desalificazione pressochè completa in tempi molto più brevi, però comporta anche una sensibile diluizione (che può essere indesiderata) della soluzione macromolecolare
- Utilizzo per la rimozione selettiva di sostanze specifiche
	1. ![dialisi 1](https://i.imgur.com/MtNjEg2.png) 
		- supponiamo di avere una soluzione contenente macromolecole e i cristalloidi a, b e c e di voler allontanare selettivamente il componente c. Se poniamo in A la soluzione da cui eliminare c, ed in B una soluzione contenente a e b alle stesse concentrazioni presenti in A...
	2. ![dialisi 2](https://i.imgur.com/DV24kJh.png)
		- ...raggiunto l'equilibrio, il componente c si troverà egualmente distribuito in A e in B, e a concentrazione minore rispetto a quella iniziale; non saranno variate le concentrazioni di a e b perché uguali, fin dall'inizio, ai due lati della membrana. Se ora allontaniamo la soluzione presente in B...
	3. ![dialisi 3](https://i.imgur.com/nXSZkJs.png)
		- ...al nuovo equilibrio sarà di nuovo diminuita la concentrazione di c in A. Ripetendo le sostituzioni della soluzione in B o ricorrendo un sistema a ricambio continuo della soluzione in B, si potrà ottenere l'allontanamento totale del componente indesiderato c dalla soluzione in A, senza variazioni della sua concentrazione degli altri soluti
		- questo tipo di approccio si sfrutta nell'**emodialisi o dialisi extracorporea**, mezzo di terapia necessario nel caso in cui la funzione renale in un paziente sia gravemente compromessa o completamente assente. Le due possibilità terapeutiche sono dialisi e trapianto, perché il rene, in caso di insufficienza renale cronica, non riesce più a svolgere la funzione di filtrazione del sangue ed eliminazione dei cataboliti
### Dialisi mediante fibre cave (hollow fibres)
- Oggi si utilizzano, anche se poco in laboratorio per via del costo elevato, particolari fibre (fibre di Hollow) cave, per accelerare notevolmente il procedimento da 24h a 1h soltanto. 
	- queste sono mazzi di fibre estremamente lunghe inseriti con le loro estremità all’interno di una cartuccia, che le tiene bloccate
	- hanno un lume interno molto piccolo (0,15/0,2 mm) e in tutta la loro lunghezza sono dotate di capacità dializzante
	- cIascuna fibra ha un'area dializzante effettiva enorme (1 cm^2 ca.) se paragonata al minimo volume che vi è contenuto
	- il processo di dialisi diventa rapidissimo (desalificazione > 99% in meno di 1h)
	- ![fibre di Hollow](https://i.imgur.com/26PkAFL.png)
- La resistenza di queste fibre permette, inoltre, di applicare al loro interno una depressione quando sono vuote: se vengono, pertanto, immerse in una soluzione di macromolecole, il solvente verrà aspirato attraverso le fibre, mentre le macromolecole resteranno all'interno. Si sarà, così, ottenuta una concentrazione della soluzione macromolecolare
	- ![fibre di Hollow, configurazione della membrana](https://i.imgur.com/UNc6mma.png)
	- ![fibre di Hollow al microscopio](https://i.imgur.com/jaXnnpJ.png)
- **vantaggi e svantaggi**: oltre all'estrema rapidità del metodo, altro vantaggio è che si può procedere, utilizzando fibre con porosità differente, ad una separazione grossolana di diverse macromolecole con diversi pesi molecolari. Risulta, comunque, molto costoso
### Emodialisi
- Metodo di depurazione extrarenale del sangue
	- l'emodialisi rappresenta un mezzo di cura tendente a sostituire, almeno in parte, la funzione renale quando questa è mancante o insufficiente, come nei pazienti uremici. La finalità è l'eliminazione dal circolo dei prodotti tossici che non è stato possibile rimuovere tramite le urine
	- Obiettivi dell'emodialisi
		- depurare l'organismo dalle sostanze tossiche
		- ripristinare l'equilibrio idroelettrico
		- controllare l'acqua corporea
- **Insufficienza renale**
	- a seconda delle modalità d'insorgenza, l'insufficienza renale può essere suddivisa in *acuta* e *cronica*
		- ![insufficienza renale acuta e cronica](https://i.imgur.com/xS26eQx.png)
	- l'*insufficienza renale cronica* è una complessa sindrome caratterizzata dalla progressiva e pemanente perdita delle funzioni dei reni, classificata in 5 stadi a seconda della progressione del deterioramento della funzionalità renale, la quale si misura attraverso il valore del filtrato glomerulare. Nella fase terminae della malattia, le operazioni terapeutiche, oltre che la terapia farmacologica di supporto, sono il trattamento sostitutivo insieme al trapianto renale
		- ![insufficienza renale, stadi di progressione](https://i.imgur.com/gz0K1en.png)
		- ![insufficienza renale, stadi di progressione 2](https://i.imgur.com/BeOwVdY.png)
		- ![insufficienza renale cronica, cause](https://i.imgur.com/0DPONLj.png)
		- indipendentemente dalla malattia che la provoca, alla base dell'IRC c'è una progressiva riduzione del numero di nefroni funzionanti. Nelle prime fasi di questo processo, i nefroni residui vanno incontro ad ipertrofia e tendono a filtrare di più, man mano che la malattia progredisce tali meccanismi vengono meno. Quando il filtrato glomerulare scende a meno del 10%, s'instaura l'**uremia**: condizione tossica associata a eccessivo accumulo nel sangue di prodotti del metabolismo proteico, con conseguenti alterazioni di molteplici sistemi d'organo
			- ![uremia](https://i.imgur.com/CQHV3kj.png)
	- *insufficienza renale cronica terminale*
		- i segni e sintomi più comuni sono
			- calo ponderale
			- debolezza
			- dispnea
			- anoressia
			- nausea
			- vomito
			- prurito
			- neuropatia periferica
			- pericardite e convulsioni
		- per evitare lo sviluppo di un'uremia potenzialmente fatale, il paziente necessita della terapia sostitutiva della funzione renale (dialisi o trapianto)
			- ![trattamenti sostitutivi della funzione renale](https://i.imgur.com/AuAFLlS.png)
- Cenni storici
	- il termine "**dialisi**" fu prodotto per la prima volta nel 1854 da un chimico scozzese, **Thomas Grahm**, nell'ambito dei suoi studi sulla diffusione di vari soluti attraverso una membrana semipermeabile (all'epoca utilizzò la pergamena). Egli osservò come alcune sostanze, in base al loro peso molecolare, diffondessero in modo diverso le une dalle altre. La membrana semipermeabile, quindi, agisce come un setaccio, trattenendo le molecole più pesanti e lasciando passare quelle più leggere
		- ![Thomas Grahm](https://i.imgur.com/9Q477uE.png)
	- i postulati dell'impiego della dialisi in medicina risalgono al 1912, quando a Baltimora il dott. **John Abel** descrisse un metodo "mediante il quale il sangue di un animale vivo poteva essere sottoposto a dialisi al di fuori del corpo ed essere, poi, nuovamente restituito alla circolazione normale, senza esposizione all’aria, infezione da parte di microrganismi o a qualsiasi potesse essere pregiudizievole per la vita". Il filtro di questo sistema era definito **rene artificiale**
		- ![John Abel](https://i.imgur.com/1gcsiuZ.png)
		- ![rene artificiale, John Abel](https://i.imgur.com/hHGxgl1.png)
	- nel 1924, il tedesco **George Haas**, utilizzando membrane di collodio ed irudina come anticoagulante, ha tentato la prima dialisi sull'uomo (durata 15 min). Tutti i suoi pazienti, però, non sopravvissero
		- ![George Haas](https://i.imgur.com/mlTRkfL.png)
	- nel 1943, l'olandese **Willem J. Kolff** riprese le sperimentazioni utilizzando un tubo di cellophane lungo 20 m, avvolto a spirale attorno a un rullo orizzontale e immerso per la metà inferiore in una vasca contenente 10 L di soluzione dializzante. Dopo due anni di insuccessi e qualche risultato parziale e dubbio, una donna di 67 anni con insufficienza renale acuta sopravvisse ad un coma uremico grazie alla dialisi: fu, così, confermata la validità del trattamento dialitico. Nel 1947, Kolff pubblicò la sua ricerca
		- ![Willem J. Kolff](https://i.imgur.com/73tEcm4.png)
		- ![rene artificiale, Willem J. Kolff](https://i.imgur.com/iklsbGK.png)
- Costituenti e funzionamento
	- l'emodialisi è una terapia sostitutiva della funzione escretoria del rene, che si avvale della circolazione ematica extracorporea. Il sangue del paziente, prelevato tramite un accesso vascolaer, viene reso incoagulabile e fatto circolare, tramite ad una pompasangue, in un particolare filtro fungente da rene artificiale, che lo depura per farlo tornare in circolo. Per ottenere una depurazione ottimale, è necessario ripetere le sedute dialitiche in media tre volte a settimana, per una durata media di 4h ciascuna
		- ![emodialisi, pompasangue](https://i.imgur.com/fvYeaFq.png)
		- ![emodialisi, circuito](https://i.imgur.com/Yx1VbXd.png)
	- l'apparecchiatura utilizzata per l'emodialisi extracorporea viene comunemente denominata "rene artificiale". Esso è composto da
		- monitor di controllo
		- circuito ematico extracorporeo
		- circuito che produce ed eroga il liquido di dialisi
		- filtro dializzante
		- ![rene artificiale, componenti](https://i.imgur.com/05mxW0B.png)
	1. *monitor di dialisi*: è un dispositivo tecnologicamente sofisticato, che permette di implementare un trattamento di emodialisi una volta definiti i parametri; possiede allarmi acustici e luminosi che segnalano immediatamente anche le più lievi anormalità, permettendo un tempestivo intervento ed un trattamento in assoluta sicurezza. Esso:
		- convoglia il sangue verso il filtro e lo restituisce al paziente
		- prepara la soluzione di dialisi
		- regola gli scambi fra sangue e dialisato
		- controlla l'efficacia del trattamento
		- verifica la correttezza e la sicurezza di queste operazioni
	2. *circuito ematico*: è costituito da una serie di tubi di piccolo calibro di materiale plastico biocompatibile articolati in due segmenti principali: la linea arteriosa che veicola il sangue dal paziente al filtro e la linea venosa che veicola il sangue dal filtro al paziente
	3. *circuito idraulico*: durante l'emodialisi, il sangue da depurare è circondato dal bagno di dialisi e i due liquidi sono separati solo dalla membrana del filtro dializzante. Il liquido di dialisi è una soluzione composta da acqua potabile proveniente dalla normale rete idrica, la quale viene opportunamente depurata e demineralizzata in centrale ad osmosi inversa
		- l'impianto riceve acqua dalla rete idrica, la purifica eliminando ogni traccia di minerali, batteri, impurità, per poi immetterla in un circuito di distribuzione cosiddetto "anello", che la convoglia ai singoli monitor che preparano il bagno di dialisi (o dialisato). Dopo essere stata utilizzata, finisce in un comune scarico idrico (Entrata ed Uscita)
			- ![impianto di biosmosi](https://i.imgur.com/hwuT2yO.png)
		- *trattamento di biosmosi*
			1. clorazione con ipoclorito di sodio
			2. addolcimento: rimozione di ioni calcio e magnesio
			3. declorazione con carbone attivo
			4. osmosi inversa: si usano speciali membrana sintetiche semipermeabili che, ad elevata pressione operativa (12-20 atm), si lasciano attraversare solo da molecole di acqua pura
	4. *filtro dializzante (o dializzatore)*: unità funzionale del rene artificiale, è costituito da fasci capillari a fibre cave, disposti ordinatamente e parallelamente gli uni rispetto agli altri all'interno di un involucro in poliuretano. All'interno dei capillari scorre il sangue del paziente, mentre il liquido di dialisi scorre attorno ai capillari in senso opposto al sangue. Il dializzatore a capillari è costituito da 11-13000 capillari di acetato di cellulosa lunghi 13,5 cm con diametro interno di 225 μm e parete spessa 30 μm. Essi sviluppano una superficie dializzante di più d i 1 m^2
		- ![dializzatore a capillari, funzionamento](https://i.imgur.com/qtUCxiG.png)
			- all'interno dei capillari fluisce il sangue, mentre il liquido di dialisi fluisce controcorrente attorno ai capillari
		- nel dializzatore avvengono gli scambi fra comparto ematico e soluzione dializzante. Tali scambi avvengono attraverso processi chimici-fisici quali:
			- ==diffusione==
				- passaggio di soluti attraverso una membrana semipermeabile, dalla soluzione a maggior concentrazione alla soluzione a minor concentrazione fino a quando si stabilisce un certo equilibrio
				- ![filtro dializzante, dffusione](https://i.imgur.com/mR0meHv.png)
			- ==convezione==
				- processo in cui il trasporto dei soluti avviene per trascinamento da parte del solvente che viene forzato ad attraverso la membrana semipermeabile
				- ![filtro dializzante, convezione](https://i.imgur.com/yNFFROw.png)
			- ==ultrafiltrazione==
				- è il solo passaggio di acqua, dalla componente ematica al bagno di dialisi, senza il passaggio di soluti. Avviene grazie a un gradiente di pressione idrostatica transmembrana, ottenuto con una pressione positiva all'interno del compartimento ematico e negativa nel compartimento della soluzione di dialisi
				- ![filtro dializzante, ultrafiltrazione](https://i.imgur.com/JdrH4oD.png)
- Processo
	- durante la seduta dialitica, il flusso di sangue da e per il filtro dializzante è continuo, con una portata media di 300 mL/min. Nelle 4h di seduta, si ha un passaggio globale di 70-80 L di sangue, ovvero 5 L medi di ogni organismo passano nel filtro per 15 volte. L'emodialisi periodica si basa sull'applicazione di un bypass, in quanto il sangue del soggetto da sottoporre a dialisi proviene da un'arteria e rientra nella vena corrispondente
		- ![dialisi, sangue entrante ed uscente](https://i.imgur.com/9HxEULl.png)
	- il sangue viene, quindi, immesso in un sistema ultrafiltrante semipermeabile, costituito da un fascio di sottili tubi da dialisi immersi in un bagno nel quale passa, con ricambio continuo, una soluzione (*liquido di dialisi*) contenente tutti i soluti che devono rimanere nel sangue, ad esempio NaCl, glucosio, altri composti ionici o molecolari, in concentrazione ematica
		- ![emodialisi, percorso del sangue](https://i.imgur.com/WHWbVkX.png)
	- il fascio di capillari è inserito in un contenitore cilindrico di plastica, nel quale scorre il liquido di dialisi in controcorrente rispetto al sangue che fluisce nei capillari. All'uscita dal tubo da dialisi, il sangue viene reimmesso in circolo attraverso un altro vaso, in genere una vena dell'avambraccio. Si lascia, quindi, circolare il sangue in questo sistema per alcune ore
		- ![dialisi, fascio di capillari inserito in un contenitore cilindrico di plastica](https://i.imgur.com/6PzjfGB.png)
	- il **bagno da dialisi**, ossia la soluzione nella quale è immerso il fascio di tubi da dialisi (indicato, nella pratica, anche come **dializzato** o **dialisato**), all'inizio non contiene nessuno dei prodotti tossici che si vuole eliminare, quali l'urea o altre scorie azotate. Man mano che il sangue scorre nel tubo da dialisi, l'urea e gli altri soluti non presenti nel bagno da dialisi passano nel dialisato e vengono allontanati, mentre la concentrazione ematica dei cristalloidi che non si vogliono eliminare, e che sono presenti nel bagno da dialisi, non subisce variazioni. Ovviamente, la concentrazione delle proteine plasmatiche non varia, perché non dializzano
## Ultrafiltrazione
- Molto simile alla dialisi, utilizza delle membrane porose e consente la separazione di macromolecole da molecole di dimensioni più fini. Qui, il passaggio delle molecole aventi dimensioni opportune è accompagnato dal passaggio di solvente,  ed è legato all’applicazione di una forza applicata (di diverso tipo, può essere rappresentata da vuoto, pressione o forza gravitazionale in una centrifuga).
	- nell'**ultrafiltrazione mediante vuoto**, la membrana da dialisi, costituita da un foglietto di forma circolare, viene posta su di un disco di vetro poroso saldato ad un supporto, che termina con una struttura ad imbuto; su questa si collega a tenuta un contenitore cilindrico per la soluzione. Il tutto costituisce un **ultrafiltro**. Quest'ultimo è costituito da
		- membrane millipore a disco di 2,4 e 4,7 cm di diametro;
		- supporti di vetro poroso per le membrane suddette;
		- contenitori per la soluzione da sottoporre a filtrazione
- la soluzione da concentrare viene posta nell'ultrafiltrato e questo è collocato su una beuta da vuoto, cioè presentante un’apertura che la collega a una pompa da vuoto.  Una volta posta la soluzione all’interno, si chiude superiormente il recipiente, si attiva la pompa da vuoto, che aspirerà tutta l’aria contenuta nella beuta e, così facendo, risucchierà verso il basso il solvente e tutte le molecole di dimensioni inferiori ai pori della membrana. La soluzione che si raccoglie sul fondo della beuta viene detta “ultrafiltrato”. Il massimo della pressione applicabile è di 1 atm
	- ![ultrafiltrazione, soluzione ed ultrafiltro](https://i.imgur.com/V4hWcnT.png)
- **ultrafiltri**: per l'ultrafiltrazione di volumi discreti, i sistemi più comuni sono costituiti da celle per ultrafiltrazione, nelle quali si può, invece, applicare una pressione elevata. Una *cella per ultrafiltrazione* è data da un recipiente robusto (plastica e metallo), di dimensioni variabili e corredato di un agitatore interno. Tale cella è provvista alla base di un resistente supporto, generalmente una griglia di plastica, sotto il quale vi è l'apertura di uscita e sopra il quale si depone la membrana filtrante vera e propria
	 - ![ultrafiltro](https://i.imgur.com/VoU0Gi1.png)            v: valvola; s: soluzione da filtrare; f: filtrato
	- la soluzione da concentrare viene introdotta dall'alto attraverso un'apertura che viene ermeticamente chiusa, mentre un altro diverticolo mette in comunicazione la cella con una bombola di gas (di solito azoto), che eserciterà una pressione regolabile sulla soluzione stessa. Sotto l'effetto della pressione, il solvente verrà estruso dall'uscita inferiore, dopo essere filtrato attraverso la membrana, portando con sè tutti quei soluti il cui PM è inferiore al valore critico determinato dalle dimensioni dei pori. Le molecole aventi PM superiore a questo valore, invece, restano imprigionate all'interno della cellula, dove la loro concentrazione andrà gradualmente aumentando. L'agitatore magnetico mantiene la loro dispersione omogenea, impedendo che, concentrandosi sulla membrana, ne ostacolino il deflusso
	- le membrane ultrafiltranti possono essere utilizzate per più di una successiva operazione. Vanno, però, trattate con cura (onde non danneggiarne la superficie) e conservate sempre e allo stato umido, in cella frigorifera, preferibilmente in presenza di un batteriostatico
		 - ![cella per ultrafiltrazione dell'Amicon](https://i.imgur.com/CYjNaSA.png)
	- per l'ultrafiltrazione di piccoli volumi, da qualche decina di mL a μL, si fa ricorso alla centrifugazione. Sono disponibili in commercio diversi tipi di ultrafiltri che possono essere collocati nelle normali centrifughe da laboratorio: sono provette cilindriche, in genere di plastica, il cui fondo, piatto, è costituito dalla membrana filtrante. Vengono inserite nella parte superiore di provette da centrifuga di lunghezza maggiore, vuote, nelle quali va a raccogliersi l'ultrafiltrato durante la centrifugazione
- **vantaggi**
	- concentrare soluzioni proteiche ed, in genere, macromolecolari, il che è fondamentale in laboratorio, dove un problema importante è rappresentato proprio dalla possibilità di concentrare sostanze che sono presenti in quantità minime entro volumi enormi (es. liquidi biologici, quali urine)
	- ottenere soluzioni prive di macromolecole, definite ultrafiltrato
	- separare macromolecole a diverso PM, utilizzando membrane artificiali a diversa porosità, facilmente reperibili in commercio, che consentono il passaggio di molecole al di sotto di un determinato PM, il cosiddetto "molecular weight cut off" (MWCO), che può variare da 1000 fino a 50000
	- *utilizzo*: in laboratorio, l'ultrafiltrazione è utilizzata principalmente per la concentrazione di soluzioni proteiche o per preparare ultrafiltrati da liquidi biologici da sottoporre a successive analisi, quali, ad esempio, cromatografia per l'analisi qualitativa o quantitativa di molecole di piccole dimensioni
## Centrifugazione
- Tecnica che consente la separazione meccanica delle particelle solide disperse in una sospensione mediante l'applicazione di un opportuno campo centrifugo. La separazione è resa possibile grazie al fatto che particelle differenti per *densità*, *dimensioni* o *forma* sedimmentano a diverse velocità se poste in un campo di forza centrifuga (C).
- **Principio della centrifugazione**: le componenti solide di una sospensione, per il loro peso, tendono spontaneamente a sedimentare per effetto della forza di gravità. La velocità con cui corpi solidi diversi si separano dalla fase disperdente dipende dal loro peso: sedimentano prima le particelle più pesanti, seguite poi da quelle più leggere
	- ![centrifugazione, velocità di sedimentazione delle particelle](https://i.imgur.com/NMNMVHf.png)
	- in alcuni casi (*fluidi biologici*), il tempo impiegato per la sedimentazione spontanea sarebbe troppo lungo ed alcune particelle impiegherebbero anni per sedimentare. La forza gravitazionale della Terra è sufficiente per separare molti tipi di particelle nel tempo, ma il potenziale degrado dei composti biologici durante lo stoccaggio prolungato richiede necessariamente l'applicazione di tecniche di separazione veloci
		- esempio: in presenza di un anticoagulante, il sangue intero contenuto in una provetta lasciata su un bancone di laboratorio si separerà in plasma, globuli rossi e frazioni di globuli bianchi. Tale procedura di separazione non può essere impiegata a scopo applicativo perché troppo lenta, ma, tramite centrifugazione, sono necessari solo 10 minuti a 3000 rmp
		- ![sedimentazione del sangue](https://i.imgur.com/IbkPOjC.png)
- **Principi fisici**: lo scopo delle tecniche centrifugative è quello di esercitare sulle particelle una forza maggiore rispetto a quella esercitata dal campo gravitazionale terrestre, in modo da aumentare la loro velocità di sedimentazione
	- poiché "*p = mg*", ne deriva che, aumentando la forza di gravità, aumenterà il peso di una particella e, quindi, la sua velocità di sedimentazione
		- ![centrifugazione, campo gravitazionale](https://i.imgur.com/XAo8IH2.png)
	- ai fini della centrifugazione, le particelle di interesse sono risospese in un adatto solvente e poste in provette o bottiglie alloggiate in un particolare contenitore, detto **rotore**, posto sull'albero motore della centrifuga. SI sottopone, quindi, la sospensione ad un campo gravitazionale artificiale, ottenuto mediante la rotazione del rotore attorno ad un asse centrale
		- ![centrifugazione, rotore](https://i.imgur.com/5HcBQFc.png)
	- lo scopo delle tecniche centrifugative è di esercitare una forza maggiore del campo gravitazionale terrestre, aumentando, in tal modo, la velocità di sedimentazione delle particelle. La velocità di sedimentazione dipende dal campo centrifugo applicato (**G**, o Forza centrifuga **Fc**), diretto radialmente verso l'esterno; il campo è funzione del quadrato della velocità angolare del rotore (**ω**, espressa in rad/s) e della distanza radiale (**r**, espressa in cm) della particella dall'asse di rotazione, in base all'equazione: $$Fc = G = ω^2*r$$
	- Poiché ogni rivoluzione del rotore è pari a 2π radianti e le rivoluzioni sono rapportate al minuto (rpm = giri/min), in genere la velocità angolare si esprime in rotazioni al minuto: $$ω = 2π*rpm/60$$
		- il numero di rivoluzioni per minuto non esprime il valore della forza centrifuga a cui è sottoposta una particella, in quanto Fc dipende anche dal raggio
		- la Fc si misura in due modi:
			- rpm x raggio della centrifuga
			- **Forza centrifuga relativa (RCF)**: è il rapporto tra il peso della particella sottoposta alla forza centrifiuga e il peso della particella in presenza della sola forza di gravità. In altre parole, si può esprimere la forza di un campo centrifugo in relazione alla forza esercitata da esso rispetto alla costante gravitazionale terrestre. Dunque $$RCF = Fc/Fg =ω^2*r/g$$
				- poiché $$ω = 2π*rpm/60$$ si ha $$RCF=4π^2*rpm^2*r/3600*980$$
				- per cui, semplificando, si ottiene $$RCF=1,1*10*rmp^2*r$$
					- l'importanza pratica di questa formula deriva dal fatto che essa mette in relazione i giri per minuto e il raggio, caratteristiche variabili dei vari rotori e delle varie centrifughe con la forza centrifuga espressa in relazione alla g (RCF), un parametro determinante la velocità di sedimentazione delle particelle o delle molecole in esame a prescindere dalla centrifuga usata, la velocità di sedimentazione delle particelle o delle molecole in esame
				- La RCF è funzione di
					- velocità di rotazione (rpm)
					- distanza della particella dall'asse di rotazione (r)
				- ***Maggiore è la forza centrifuga, minore è il tempo di separazione dei componenti in una miscela***
			- **NELLA PRATICA**: in altri termini, se un metodo prevede di centrifugare con un dato rotore ad un dato numero di giri e l'operatore deve riprodurre l'esperimento, come spesso accade, con un rotore diverso, egli dovrà calcolare prima la RCF utilizzata nel metodo con la formula riportata e poi, conoscendo il raggio del rotore di cui dispone, applicarla nuovamente per ricavare la velocità in rpm a cui dovrà operare. Per rendere queste conversioni più immediate, sono disponibili dei *nomogrammi* in cui, allineando i valori del raggio e della velocità in rpm, si ottiene il valoer di RCF sviluppata
				- ![centrifugazione, nomogrammi](https://i.imgur.com/YTRUDlK.png)
				- quando si riportano le condizioni per la separazione delle particelle tramite centrifugazione, devono essere specificati *velocità* del rotore, dimensioni del *raggio* e *tempo* di centrifugazione
	- dal momento che le analisi biochimiche sono condotte, di solito, su particelle disciolte o sospese in soluzione, la loro velocità di sedimentazione dipende non solo dal campo centrifugo applicato, ma anche da
		1. *massa della particella*, una funzione del suo volume e della sua densità
		2. *densità* e *viscosità* del mezzo nel quale essa sta sedimentando
		3. da quanto la sua forma differisce da quella sferica
	- **coefficiente di sedimentazione**: la velocità di sedimentazione di una particella (v) può anche essere espressa in termini di velocità di sedimentazione per unità di campo centrifugo applicato, più comunemente definita *coefficiente di sedimentazione, s* $$s = ω^2r  →  v = sω^2r$$
		- quando la composizione del mezzo di sospensione è definita, la velocità di sedimentazione è proporzionale a  $$ω^2r  →  v = sω^2r$$
		- il valore determinato sperimentalmente per il coefficiente di sedimentazione è una funzione di temperatura, viscosità e densità della soluzione. Per convenzione, il coefficiente di sedimentazione determinato è corretto in quel valore che si otterrebbe in acqua a 20°C e viene riportato come *coefficiente di sedimentazione standard*. Per la maggior parte delle molecole biologiche, i coefficienti di sedimentazione sono valori molto piccoli, quindi si utilizza come unità di misura l'unità *Svedberg (S)*, pari a 10^-13 S
			- es. una molecola di RNA ribosomiale avente coefficiente di sedimentazione pari a 5x10^-13 ha un valore di 5 S
			- in generale, una particella più grande ha un'unità Svedberg maggioer e, quindi, una maggioer velocità di sedimentazione. La centrifugazione può essere adoperata per separare molecole con diversi coefficienti di sedimentazione
			- ![coefficiente di sedimentazione](https://i.imgur.com/X9HemzJ.png)
- **Centrifuga**, costituita da
	- ![centrifuga, componenti](https://i.imgur.com/Pd2knaB.png)
	- camera
	- rotore, provvisto di alloggiamenti per contenere le provette o tubi. Per ogni rotore variano *distanza media del campione dall'asse di rotazione, r* e il *numero di rpm raggiungibili*. In base a ciò, esistono vari tipi di rotori, ma i più utilizzati sono i primi due dell'elenco:
		- **rotori ad angolo fisso**
			- i campioni da sottoporre a centrifugazione mantengono sempre, che la centrifuga sia spenta o in movimento, uno stesso angolo rispetto all’asse di rotazione (ca. 50°)
			- sono rotori molto più pesanti, dunque hanno bisogno di centrifughe importanti per operare
			- possono raggiungere velocità molto elevate e sono utilizzati per separare particelle di minori dimensioni
		- **rotori a braccio oscillante**
			- gli alloggiamenti delle provette sono fissati al rotore mediante snodi, in maniera che il campione sia parallelo all’albero motore quando la centrifuga è spenta e in posizione orizzontale (perpendicolare all’albero) a centrifuga in movimento
			- raggiunge velocità inferiori e viene utilizzato perlopiù per far sedimentare cellule presenti in un campione
			- altra differenza è la posizione che il precipitato assume nella provetta al termine della centrifugazione: nel rotore a braccio oscillante, il sedimento sarà sempre posizionato sul fondo della provetta; in quello ad angolo fisso, il sedimento sarà, in parte, sul fondo, ma per lo più sulla parete laterale esterna. Ad esempio, nell’isolamento degli acidi nucleici, il pellet che si ottiene alla fine di un tot di centrifugazioni è molto piccolo e totalmente trasparente, che può essere visualizzato, ma con difficoltà. Conoscerne l’esatta posizione fa sì che, quando si rimuoverà il surnatante, non verrà perso il lavoro
		- **rotori a bracci mobili (swing out)** sono da preferire per centrifugare cellule e particelle
		- **rotori a bracci mobili** sono da preferire per la centrifugazione su gradiente
		- **rotori zonali**, impiegati nelle tecniche di separazione su gradiente di densità, costituiti da una cella suddivisa in 4 settori, che consentono il riempimento e lo svuotamento automatizzati durante la rotazione
		- **rotori a flusso**, adatti a centrifugare grandi volumi, in quanto consentono l'immissione della sospensione e il deflusso del sopranatante in modo continuo
>[!warning]
>Durante la centrifugazione, le provette all’interno degli alloggiamenti devono essere posizionate in maniera diametralmente opposta e perfettamente equilibrata, perché le velocità raggiunte sono molto elevate e squilibri del peso potrebbero causare oscillazioni del motore, soprattutto nelle ultracentrifughe.

- **Tipi di centrifughe**
	- *centrifughe da banco*, le più semplici, raggiungono velocità non troppo elevate (4000-6000 rpm) e sono per lo più dotate di rotori a bracci oscillanti. Vengono utilizzate per la sedimentazione, per lo più operano a temperature ambiente. Normalmente le centrifughe da banco non sono dotate di un sistema di refrigerazione, perché la sedimentazione delle cellule è abbastanza veloce (max 10 min); qualora i tempi di sedimentazione siano maggiori è, invece, necessario un sistema di refrigerazione, per evitare che il materiale biologico vada incontro a denaturazione
		- ![centrifughe da banco](https://i.imgur.com/33L9yLU.png)
		- un particolare tipo è rappresentato dalle *microcentrifughe*, che vengono utilizzate per centrifugare piccoli volumi (trovano largo impiego per le separazioni cellulari), sono dotate di rotori ad angolo fisso e raggiungono velocità anche abbastanza elevate, fino a un max di 14mila rpm
			- ![microcentrifughe](https://i.imgur.com/SobNDjA.png)
	- *centrifughe refrigerate*, in esse la temperatura della camera in cui è alloggiato il rotore è mantenuta costante, in genere a basse temperature per evitare le alterazioni di materiali organici (es. la denaturazione di preparazioni proteiche). Sono distinte a seconda che abbiano
		- *alta capacità*, quindi possano contenere nel rotore volumi fino a 6L, ma presentano bassa velocità (6000 rpm)
			- possono utilizzare rotori interscambiabili, a braccio oscillante o ad angolo fisso, che possono ospitare provette da 10, 50 e 100 mL, ma anche bottiglie da 1,25 L l'una, con una capacità totale da 4 a 6L
			- vengono utilizzate nel caso di brodi batterici (non utilizzate nel laboratorio clinico, ma molto in quello di ricerca, per esempio nel caso di clonaggio genico, qualora si voglia espandere un certo vettore plasmidico nel quale sia stata inserita una certa sequenza di acido nucleico in una certa coltura batterica), ma soprattutto per raccogliere materiale che sedimenta rapidamente (eritrociti, precipitati fini o grossolani, cellule di lievito, nuclei e cloroplasti)
		- *alta velocità* (25mila rpm), possono disporre, a braccio oscillante o ad angolo fisso, di una capacità totale massima di 1,5L. Sono utilizzate per raccogliere microorganismi (ma non virus, date le ridotte dimensioni), frammenti cellulari, organuli cellulari di grandi dimensioni e proteine dopo precipitazioni con ammonio solfato
	- *ultracentrifughe* (fino a 80mila rpm), per poter sostenere altissime velocità presentano tutta una serie di caratteristiche:
		- devono essere sempre refrigerate, sigillate, perché all’interno della camera della centrifuga va effettuato il vuoto per prevenire il surriscaldamento dato dall’alta velocità del rotore e per evitare attrito tra l’aria e il rotore in movimento
		- sono costosissime, per via di un complesso sistema di regolazione della temperatura, un complesso a infrarossi che monitora continuamente durante tutto il processo di centrifugazione la temperatura e aggiusta anche le minime variazioni e il sistema di sicurezza, un sistema frenante che fa sì che il rotore non possa superare la velocità massima consentita
		- l’albero motore è leggermente flessibile per ovviare a qualunque problema di sbilanciamento (anche se, nelle ultracentrifughe, le provette devono essere perfettamente bilanciate, perciò vengono pesate su di una bilancia analitica e si determina il peso fino alla quarta cifra decimale)
		- data la forza pressoria cui sono sottoposte, i tubi devono essere chiusi e riempiti fino all’orlo, altrimenti verrebbero deformati e schiacciati
		- ![ultracentrifuga](https://i.imgur.com/uxgNJwI.png)
		- i rotori, a differenza delle centrifughe a bassa velocità, i cui rotori sono costriti in ottone, acciaio o perspex, per le centrifughe ad alta velocità è necessario l'utilizzo di rotori in 
			- ==leghe di titanio==
				- **vantaggi**:
					- sono in grado di sopportare campi centrifughi di intensità maggiore rispetto ai rotori di alluminio, grazie all'elevato rapporto forza-peso
					- sono resistenti ai rilassamenti e stiramenti, tipici delle fasi di accelerazione e decelerazione del rotore, tale "affaticamento" può portare al collasso del rotore
					- sono più resistenti alla corrosione chimica
			- ==leghe di alluminio==
				- **vantaggi**: sono meno costosi
				- **svantaggi**: sono più suscettibili alla corrosione da parte di acidi, alcali, soluzioni saline più concentrate e umidità. La corrosione viene, quindi, rivestita da un materiale protettivo mediante anodizzazione
- **tipi di centrifugazione**
	- *preparative*, qualora si vogliano separare cellule od organuli cellulari o componenti macromolecolari delle cellule. Si dividono in
		- *centrifugazione differenziale*, separa i vari componenti di una sospensione in base alla loro diversa velocità di sedimentazione, che dipende da dimensioni e densità delle particelle. All'inizio le particelle sono distribuite uniformemente nel mezzo (A), alla fine (Z) sono sedimentate in funzione delle loro ==dimensioni== e della loro ==densità==. Il materiale che dev'essere diviso nelle sue diverse componenti (es. omogenato tissutale) viene separato in un certo numero di frazioni mediante centrifugazioni successive, con un aumento graduale del campo centrifugo applicato. La scelta del campo centrifugo applicato per ogni cengrifugazione successiva avviene di modo che un certo tipo di materiale sedimenti, in un certo intervallo di tempo prefissato, al fine di ottenere un precipitato (pellet) di particelle che si separi dal surnatante contenente il materiale non ancora sedimentato
			- ![centrifugazione differenziale](https://i.imgur.com/oT3jlMX.png)
			- ![centrifugazione differenziale 2](https://i.imgur.com/eRf8Dpo.png)
			- caratteristiche
				- dipende dalla *velocità di sedimentazione* (s)
				- si variano *campo centrifugo* e *tempo*
				- non si ottengono sedimenti "puri"
				- la purezza migliora risospendendo il sedimento (*lavaggio*)
			- metodo: dopo ogni centrifugazione si separa il sedimento dal sovranatante e il sedimento viene lavato più volte, risospendendo nel tampone di omogenizzazione, quindi si ricentrifuga allo scopo di
				- minimizzare le contaminazioni di particelle non desisderate
				- migliorare la separazione
				- fornire una preparazione quasi pura del sedimento
			- esempio di laboratorio: supponiamo di avere una preparazione di cellule. Si omogenizza la soluzione con un potter e la si sottopone a centrifugazione a 500g per 10 minuti. Al termine della centrifugazione, si avranno pellet (in cui sarà presente la concentrazione nucleare, perché più pesante) e surnatante. Si preleva quest’ultimo e si sottopone a nuova centrifugazione (10000g per 20 min). Al termine della centrifugazione si avrà nuovo pellet nel quale sarà presente la frazione mitocondriale, ma conterrà ancora particelle di dimensioni inferiori; quindi si sottopone ulteriormente a centrifugazione a 100000g per 1h e si ottiene la frazione microsomiale (membrane del RE con legati enzimi, citocromo-450…) e così via fino a ottenere la separazione anche delle macromolecole
		- *centrifugazione in gradiente di densità*
	- *analitiche*, analisi di macromolecole o particelle già pure, al fine di studiare le caratteristiche di sedimentazione delle macromolecole biologiche, soprattutto DNA, proteine, virus
		- il materiale impiegato è in una quantità molto limitata (a differenza della centrifugazione preparativa, che si preoccupa dell'effettivo recupero di determinate frazioni)
		- sono usati rotori e sistemi di analisi che permetton il rilevamento continuo del processo di sedimentazione
		- fornisce dati riguardo purezza del materiale analizzato, peso molecolare e analisi confromazionale di macromolecole
- **verifica della purezza delle frazioni**
	- analisi al microscopio
	- assorbimento ottico
	- analisi chimica mediante
		- determinazione di proprietà immunologiche
		- determinazione delle attività enzimatiche degli enzimi markers
	- ![centrifugazione, verifica purezza frazioni 1](https://i.imgur.com/H3W36Ov.png)
	- ![centrifugazione, verifica purezza delle frazioni 2](https://i.imgur.com/CWXmmob.png)

---
# References
[[Tecniche di laboratorio - Lezioni]]
![[L.3A Tecniche di separazione - I Parte -Dialisi -Ultrafiltraz 2021-22.pdf]]![[L.3B Tecniche di separazione II PARTE - Centrifugazione - 2021-22.pdf]]