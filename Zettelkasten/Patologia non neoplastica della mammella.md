---
stato: "#ideaL"
tags:
  - AnatomiaPatologica
  - Ginecologia
sistema/apparato:
  - Tegumentario
---
-\31-08-2024 \02:54

--- 
### Lesioni epiteliali benigne

- In funzione del rischio di sviluppare un carcinoma invasivo le lesioni della mammella sono state divise in tre macrocategorie:
	- Nota bene, le lobulari vanno valutate come neoplasie lobulari intraepiteliali quindi ora ci si riferisce alle duttali
#### Non proliferative
>Riunisce tutti i quadri patologici non associati a proliferazione epiteliale in forma di iperplasia (mastopatia fibrocistica, adenosi, fibroadenoma, papilloma intraduttale, ectasia duttale, mastite, steatosi). A questo gruppo viene attribuito un rischio zero.

- [[Mastopatia fibrocistica]]
#### Proliferative senza atipie
>Comprende i vari quadri di patologia benigna associati a proliferazione epiteliale in forma di iperplasia di tipo usuale. Questo gruppo ha un rischio relativo di circa 2.

##### Iperplasia duttale di tipo usuale (UDH, Usual Ductal Hyperplasia):
* È una proliferazione epiteliale caratterizzata da un aumento numerico delle cellule che costituiscono l'==epitelio di rivestimento dell'albero ghiandolare==. 
* Avremo pertanto una ==pluristratificazione dell'epitelio== di rivestimento rispetto al normale (costituito da due strati, epiteliale e mioepiteliale), in assenza di atipie cito-architetturali.
* Il ==grado== dell'iperplasia duttale di tipo usuale può essere ==variabile==, andando da forme lievi (in cui si raggiungono i 3-4 strati cellulari) a forme floride, ad architettura solida o fenestrata, in cui la maggiore pluristratificazione ==può determinare distensione e occlusione del lume ghiandolare==.
#### Proliferative con atipie
>Comprende i quadri di patologia associati a proliferazione epiteliale in forma di iperplasia duttale e/o lobulare atipica (ADH, ALH/LIN1), con rischio relativo intorno a 5, che aumenta fino a 8 volte se è anche presente una storia familiare di carcinoma della mammella.

##### Atipia epiteliale piatta (FEA, Flat Epithelial Atypia):
- Caratterizzata dalla ==sostituzione dell'epitelio con al massimo 3-5 strati di cellule colonnari con atipia citologica lieve==. 
- Le cellule assumono una forma cilindrica, sono addossate le une alle altre e orientate verso il lume ghiandolare. 
- I nuclei sono rotondi, ingranditi in modo uniforme, con ==aumento del rapporto nucleo-citoplasma==.
- I ==lobuli== delle TDLU con atipia epiteliale piatta sono ==variabilmente distesi==, in parte per la trasformazione cistica al cui interno è presente ==materiale di secrezione che spesso contiene microcalcificazioni==.
##### Iperplasia duttale atipica
![](https://www.pathologyoutlines.com/imgau/breastadhmicroJorns04.jpg)
- Caratterizzata da una ==proliferazione epiteliale di cellule *monomorfe* distribuite in *modo regolare*==, con un grado lieve di atipia cito-architetturale.
- Descritta originariamente in termini qualitativi come una lesione con "alcuni ma non tutti" i caratteri morfologici del carcinoma duttale in situ di basso grado nucleare, più recentemente sono stati proposti dei ==criteri quantitativi== per differenziarla dal DCIS di basso grado nucleare. 
	- In base a questi criteri, si definisce ADH (invece che DCIS di basso grado nucleare) se la lesione è ==tipicamente un microfocolaio che corrisponde a meno di due spazi ghiandolari o a una dimensione inferiore o uguale a 2 mm.==
 
##### Iperplasia lobulare atipica

### Lesioni sclerosanti
- Le lesioni sclerosanti della mammella sono un gruppo di lesioni benigne, caratterizzate da una **combinazione di**:
	* ==Proliferazione epiteliale== (adenosi e/o iperplasia epiteliale)
	* ==Proliferazione stromale==
	* ==Sclerosi== 

- Questa combinazione determina la ==formazione di noduli== spesso diagnosticabili in fase subclinica grazie all'utilizzo diffuso della mammografia. 
- La peculiarità di questo gruppo di lesioni è la **difficoltà di diagnosi differenziale con un carcinoma invasivo**, sia dal punto di vista mammografico che anatomopatologico.
* L'**Adenosi sclerosante**, la **Lesione sclerosante complessa o cicatrice radiale (radial scar)** e l' **Adenosi microghiandolare** possono essere considerate varianti della mastopatia fibrocistica.
- L'**adenoma duttale**, rientra nei tumori benigni ma è descritta come una lesione sclerosante

#### Adenosi sclerosante
![](https://i.imgur.com/9qEHhjF.png)

##### Evoluzione

- L'adenosi sclerosante segue un processo che **inizia** ==con una fase di adenosi==, a cui **segue** ==un'iperplasia della componente stromale intralobulare==. 
- Questa iperplasia **evolve** solitamente ==in fibrosi==, coinvolgendo anche la componente mioepiteliale dei duttuli in un processo proliferativo.

##### Aspetto istologico

* ==Compressione== e distorsione ==dei duttuli neoformati==, con aspetti a spirale.
	* Questi arrivano ad essere **cordoni solid**i, configurando *aspetti di pseudoinfiltrazione*. 
	* Questo aspetto rende ==necessaria un'accurata diagnosi differenziale con un carcinoma invasivo==, anche dal punto di vista istologico.
* Mantenimento di un profilo morfologico d'insieme simile alla struttura della TDLU da cui il processo patologico ha origine.
	- Nonostante le alterazioni, ==i duttuli neoformati mantengono il doppio strato cellulare== (epiteliale e mioepiteliale).
- Frequentemente si riscontrano fini microcalcificazioni nei piccoli lumi ghiandolari.

>[!info] Infiltrazione Perineurale e Vascolare
>Nell'adenosi sclerosante è stata documentata l'infiltrazione degli spazi perineurali e delle pareti vasali da parte dei duttuli neoformati. 
>È importante sottolineare che questo tipo di infiltrazione neurovascolare è **benigna** e non ha alcun significato prognostico negativo.


##### Presentazione Clinica e Mammografica:

- L'adenosi sclerosante è prevalentemente una lesione subclinica. Alla mammografia può presentarsi come:
	* Addensamento pseudonodulare
	* Margini sfumati
	* Presenza di microcalcificazioni 
#### Lesione sclerosante complessa o cicatrice radiale (radial scar)
![](https://www.pathologyoutlines.com/imgau/breastradialscar_microMuller03.jpg)
##### Caratteristiche istologiche

- È presente un ==nucleo centrale== caratterizzato da sclerosi ed elastosi
	- **Intorno** a questo il quadro è di proliferazione epiteliale più o meno marcata 
		- Si vanno a configurare ==quadri di adenosi o di iperplasia epiteliale== (tipica e/o atipica).
* Frequentemente presenti, ma di piccole dimensioni, sono le cisti.

##### Diagnosi Differenziale

- Il nucleo centrale scleroelastosico, con formazioni tubulari distorte e intrappolate dalla proliferazione stromale, pone problemi di diagnosi **differenziale con un carcinoma invasivo di tipo tubulare**. 
- La ==presenza del doppio strato epiteliale e mioepiteliale== nei tubuli distorti è un elemento chiave per caratterizzare la lesione come **benigna**.

##### Dimensioni e Presentazione Mammografica

- Le dimensioni possono variare da pochi millimetri a 1 cm circa.
- La maggior parte delle lesioni sclerosanti complesse si presenta come:
	* Opacità a margini spiculati 
	* Distorsione

- Questi pattern mammografici sono frequenti anche nel carcinoma invasivo, rendendo la diagnosi differenziale più complessa.

##### Associazione con Altre Lesioni:

- Spesso, soprattutto se di piccole dimensioni, le lesioni sclerosanti complesse vengono ==osservate come reperto occasionale in un contesto di mastopatia fibrocistica durante l'esame istologico==. 

- Sono stati descritti casi di associazione tra lesione sclerosante complessa e carcinoma in situ o carcinoma invasivo. Tuttavia, è importante sottolineare che **la lesione sclerosante complessa di per sé è una lesione benigna**. 
#### Adenosi microghiandolare
![](https://www.pathologyoutlines.com/imgau/breastmicroglandularadenosisJorns04.jpg)
- È una variante rara di adenosi. 

##### Quadro istologico
- È caratterizzata da una **proliferazione di piccoli duttuli** di ==forma rotonda==, distribuiti in modo casuale e accompagnati da una **proliferazione stromale** che ==dissocia il parenchima ghiandolare== e ==si estende nel contesto del tessuto adiposo==.
	- I duttuli sono rivestiti da un ==singolo strato di cellule epiteliali di forma cubica==, con nuclei rotondi od ovali e citoplasma chiaro. 
- I lumi ghiandolari sono ben evidenti e contengono un ==materiale di secrezione eosinofilo che ricorda la colloide tiroidea==.

##### Riscontro
- Si può presentare come un nodulo palpabile a margini mal definiti, mammograficamente come una distorsione suggestiva per malignità, in altri casi può essere riscontrata occasionalmente a livello istologico.

##### Prognosi e decorso
- Considerata, in passato, una lesione benigna, recentemente ==studi molecolari hanno riportato che alcuni casi di adenosi microghiandolare sono proliferazioni clonali con alterazioni genetiche identiche a quelle del carcinoma invasivo associato==. 
	- Questo suggerisce che essa potrebbe essere, in particolare nei casi caratterizzati da atipia citologica, un *precursore non obbligato del carcinoma invasivo “triplo negativo”*. 

#### Adenoma duttale
- Si può presentare come nodulo singolo o noduli multipli, di consistenza aumentata e limiti non ben definiti; 
- Interessa prevalentemente i dotti di medie e piccole dimensioni. 
- È caratterizzato da una ==proliferazione di tipo adenomatoso o papillare che occupa e riempie il lume duttale==.
- La parete del dotto appare ispessita per la ==presenza di sclerosi==, talora la sclerosi è marcata e le strutture ghiandolari residuano soprattutto nella porzione centrale del nodulo. 
	- L’intenso processo sclerotico ==determina distorsione delle strutture tubulari configurando aspetti di pseudoinfiltrazione==
		- Il ==mantenimento del doppio strato cellulare==, epiteliale e mioepiteliale, consente di porre diagnosi di benignità. 
- Dal punto di vista patogenetico ==si ritiene che sia l’evoluzione sclerotica di un papilloma intraduttale== più spesso di tipo periferico.
### Tumori benigni della mammella
#### Papilloma intraduttale
![](https://i.imgur.com/iF45nxV.png)

- Il papilloma è una ==neoplasia benigna== che si presenta prevalentemente in ==donne di mezza età==. 

- Nella maggior parte dei casi il **sintomo di esordio** è rappresentato da una ==secrezione ematica, sieroematica o sierosa, monorifiziale, monolaterale==, mentre in una minoranza di casi si può presentare come nodulo palpabile in sede retroareolare. 

##### Suddivisione
- I papillomi intraduttali, a seconda della sede di insorgenza, **vengono suddivisi** in 
	- **Forma centrale** 
		- Origina ==nei dotti retroareolari principali==, di solito ==unico==, ==di grosse dimensioni==
		- Non associato a un maggior rischio di sviluppare un carcinoma. 
	- **Forma periferica**
		- Insorge ==nei dotti di calibro minore==, frequentemente ==multiplo==, ==di piccole dimensioni==
		- Spesso ==associato a iperplasia di tipo usuale e a iperplasia duttale atipica== o nel contesto del papilloma stesso o nel parenchima mammario circostante con conseguente maggior rischio di sviluppare un carcinoma.
		- Possono andare incontro a sclerosi con completa obliterazione del lume duttale, configurando un quadro di lesione sclerosante, il cosiddetto *adenoma duttale*.

#####  Macroscopicamente
- È una lesione vegetante ==di consistenza molle e friabile==;
- È ==adeso== alla parete del dotto ==mediante un peduncolo==, occasionalmente la base può essere sessile.
- Il papilloma si accresce lungo l’asse maggiore del dotto che può andare incontro a dilatazione assumendo un aspetto cistico.
- Dal dotto di origine le papille possono estendersi negli spazi duttali adiacenti.

##### Istologicamente
- È caratterizzato da strutture arborescenti costituite da un ==asse fibrovascolare rivestito da un doppio strato di cellule, epiteliali e mioepiteliali==.
- La componente epiteliale può presentare fenomeni proliferativi tipo iperplasia duttale di tipo usuale, spesso con metaplasia apocrina.

##### Atipia
- Si definisce **papilloma intraduttale atipico** quando è presente ==iperplasia duttale atipica o carcinoma duttale in situ di basso grado nucleare== in meno di un terzo della intera neoformazione papillare o per una estensione massima inferiore a 3 mm. 
	- Se l’estensione del DCIS di basso grado nucleare è maggiore o uguale a 3 mm oppure superiore al 30% dell’intero nodulo si diagnostica come DCIS di basso grado nucleare associato a papilloma. 
	- In caso di DCIS di grado nucleare intermedio o alto, la diagnosi è di DCIS associato a papilloma indipendentemente dalla estensione o dalla proporzione della componente in situ.

#### Adenoma del capezzolo
- È caratterizzato da una ==esuberante proliferazione di strutture ghiandolari di tipo adenomatoso o papillare==, rivestite dal doppio strato cellulare epiteliale e mioepiteliale con un variabile grado di iperplasia epiteliale principalmente di tipo usuale.
- Può presentarsi a qualsiasi età con un picco in perimenopausa.
- Si presenta clinicamente o con ==secrezione dal capezzolo, spesso ematica, o come nodulo== di consistenza aumentata che può alterare la morfologia del capezzolo.
- Il capezzolo può presentarsi arrossato o con erosione dell’epitelio di rivestimento ==simulando la [[malattia di Paget]]==.
### Malattie infiammatorie 
#### Mastite acuta
- Si verifica ==quasi sempre durante l’allattamento==, in particolare nelle prime settimane. 
- Stafilococchi o, più di rado, streptococchi, possono entrare da fissurazioni o erosioni della cute del capezzolo e diffondersi in ambito mammario dando luogo a una ==flogosi suppurativa, che può giungere alla formazione di ascessi.== 
- Il processo inizialmente è focale, per poi diffondersi, in assenza di terapia specifica, a tutta la mammella. Il quadro clinico è quello della flogosi acuta e la terapia consiste nella somministrazione di antibiotici.
#### Ectasia dei dotti mammari o comedomastite
- Nell’area centrale della mammella di ==donne multipare== di età fra 40 e 60 anni può comparire un **nodulo duro**, maldefinito, talora retraente la cute; al contempo, può esservi una ==secrezione dal capezzolo biancastra e densa==.
- ==I dotti di maggior calibro sono dilatati== e ripieni di un materiale denso costituito essenzialmente da macrofagi con ampio citoplasma contenente materiale lipidico. 
- Un **ricco infiltrato** di linfociti e macrofagi, talora con presenza anche di plasmacellule, interessa il tessuto periduttale e interduttale. L’infiltrato infiammatorio può assumere anche ==aspetti tipo granuloma da corpo estraneo con reazione gigantocellulare intorno a depositi di colesterolo==. 
- Come tutte le flogosi croniche, anche questa ==può evolvere verso la fibrosi.==
- Sul piano clinico, l’ectasia dei dotti ==può mimare un carcinoma invasivo==, sia clinicamente sia radiologicamente. 

#### Mastite periduttale
- In soggetti di entrambi i sessi e di qualsiasi età, ma **fumatori** 
- L'==epitelio== del tratto terminale dei dotti galattofori può diventare di tipo ==pavimentoso cheratinizzato==, come se l'epidermide si prolungasse nel dotto. 
	- La ==cheratina fa da "tappo"==, occludendo il lume e causando l'accumulo di materiale di secrezione, che dilata il dotto, potendone provocare la rottura. 

- In questo caso, nel tessuto sottoareolare si instaura una ==flogosi di tipo cronico== (linfociti, macrofagi), che può complicarsi con aspetti granulomatosi da corpo estraneo. 
	- In **seguito all'ingresso di batteri** dalla cute, la flogosi diventa ==suppurativa== con formazione di una raccolta ascessuale, che può fistolizzarsi all'esterno sul margine dell'areola. 

- Se non trattata chirurgicamente, la lesione va incontro a un processo di ==fibrosi, con un quadro clinico di retrazione del capezzolo== che va differenziato da una neoplasia maligna.

- La metaplasia squamosa con cheratinizzazione, alla quale va incontro l'epitelio dei dotti principali, potrebbe essere conseguenza di un ==deficit di vitamina A associato al fumo di sigaretta o dell'azione di metaboliti del fumo sul differenziamento epiteliale==. 

#### Steatonecrosi
- La mammella, essendo organo superficiale, è esposta a traumi di vario tipo, che possono causare aree di necrosi del tessuto adiposo.
- La conseguenza è un processo infiammatorio dapprima acuto, che poi si cronicizza assumendo aspetti granulomatosi (tipo da corpo estraneo) per dare infine luogo a una fibrosi riparativa. 
- Il risultato è un nodulo duro, a margini irregolari, facilmente interpretabile come neoplasia maligna.

#### Mastopatia linfocitica
- Come indicato dall’aggettivo “sclerosante”, si tratta di uno o più ==noduli molto duri==, mono- o bilaterali, costituiti da un denso collagene che circonda strutture ghiandolari atrofiche. 
	- L’elemento caratterizzante è un denso infiltrato linfocitario.
- Il dato che spesso le pazienti siano affette da tiroidite autoimmunitaria o da diabete di tipo 1 suggerisce una ==patogenesi autoimmunitaria==. 
- Anche in questo caso, vista la composizione della lesione, occorre distinguerla da una neoplasia maligna.
#### Mastite granulomatosa
- Qualsiasi tipo di malattia granulomatosa, sistemica (tipo la [[sarcoidosi]]) o infettiva (tipo la [[Mycobacterium tubercolosis - tubercolosi|tubercolosi]]), può  localizzarsi a livello del tessuto mammario.

















--- 
# Reference:
[[Mammella]]
