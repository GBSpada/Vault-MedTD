2023-06-09 23:02
Stato: #Idealezione
Tag: #Microbiologia 

---
# Papillomavirus e Polyomavirus
- Unici virus caratterizzati da un genoma formato da una molecola **circolare** di DNA bicatenario. Attualmente classificati come gli unici generi di due distinte famiglie, precedentemente ritenuti due specie della stessa famiglia (*Papoviridae*)
	- Il nome deriva dai tre virus considerati più significativi (**Pa**pillomavirus del coniglio, **Po**lyomavirus del topo e **va**cuolante della scimmia(o SV40)).

## Papillomavirus umani
- **Caratteristiche generali**: virus specie-specifico, se ne sono distinti almeno 16 generi (indicati con le lettere da α a π). Gli HPV appartengono, in massima parte, al genere α (tropismo per le mucose) e al genere β (tropismo prevalentemente cutaneo).
	- La loro replicazione non avviene in vitro, di fatti la loro replicazione avviene esclusivamente in cellule epiteliali dell'epidermide e delle mucose.
- **Genoma**: circa 8000 bp
	- Vi si distinguono
		- 7 geni espressi nella fase precoce, codificanti proteine con funzioni regolatrici (da *E1* a *E7*);
			- ![Papillomavirus, proteine E1-E7](https://i.imgur.com/9Mkp9qy.png)
		- due geni codificanti proteine strutturali (*L1* e *L2*);
		- regione *LCR* (*Long Control Region*), contenente sequenze che regolano la trascrizione genica.
	- ![Papillomavirus, schema dell'organizzazione del genoma di un *Papillomavirus* umano (PVU 16). Intorno al genoma sono indicate le varie sequenze codificatrici delle diverse proteine precoci e tardive, che, in gran parte risultano parzialmente embricate, e la regione LCR, contenente sequenze regolatrici della trascrizione](https://i.imgur.com/BM0DQct.png)
		- Tre geni espressi tardivamente nel ciclo replicativo (codificanti per E6, E7 e L1) sono responsabili della tipizzazione dei vari Papillomavirus, che, di fatti, non vengono distinti in base all'antigene (anche perché sono, bene o male, tutti epiteliotropi o tropici per le mucose), ma in base al genoma.
			- Un Papillomavirus viene considerato un nuovo "tipo genomico" quando l'omologia tra le sequenze del suo DNA e quello di Papilloma già classificati non supera il 90%.
			- Le proteine capsidiche, comunque, sono rappresentate da una *p57* e alcune *p43* e *p53*. Sono presenti sia antigeni di specie che antigeni di gruppo (i secondi non sono esposti alla superficie del virione).
- **Trasmissione**: avviene attraverso il contatto con oggetti acuminati contaminati col virus o con superfici contaminate con esso in presenza di lesioni dell'epidermide, che consentano l'inoculazione nelle cellule degli strati basali dell'epitelio.
	- I condilomi da HPV sono quasi sempre trasmessi per contagio venereo.
- **Infezione e meccanismo di replicazione**:
	- Si verifica secondo due diverse modalità:
		1. Nelle cellule degli strati inferiori dell'epitelio e, in particolare, in quello basale, il DNA virale viene mantenuto sotto forma plasmidica (esprime solo alcuni geni precoci), si riproduce mediamente una volta per ciclo cellulare, ripartendosi equamente tra le cellule figlie (assicurando la persistenza dell'infezione latente nelle cellule progenitrici);
			- ![Schema dei rapporti fra differenziazione delle cellule epidermiche e funzioni virali (sintesi di DNA e sintesi di proteine capsidiche) dimostrabili.](https://i.imgur.com/AEycY9d.png)
		2. Nelle cellule differenziate dell'epitelio, che vengono sospinte negli strati superiori, la sintesi non si verifica, mentre si osserva intensa attività replicativa, con attivazione dei geni tardivi, la produzione delle proteine strutturali e la formazione della progenie virale completa (pronta ad essere eliminata negli ambienti circostanti per desquamazione, al fine d'infettare un nuovo soggetto).
			- Spesso, le cellule infette degli strati soprabasali presentano un grosso vacuolo circondante la cromatina nucleare addensata. Queste cellule sono dette *koilociti* e sono patognomoniche dell'infezione.
	- Confinati negli epiteli superficiali, sono relativi al riparo dalla reazione immunitaria dell'organismo (alcuni individui la presentano e, talora, porta anche a guarigione).
		- I deficit della capacità di risposta immunitaria cellulo-mediata, tra l'altro, si accompagnano sovente alla comparsa di lesioni di maggiore estensione e gravità.
			- La mancanza di un modello d'infezione in vitro non ha consentito di studiare adeguatamente la risposta immunitaria umorale.
- **Segni patognomonici**:
	- Papillomavirus 1, 2, 3, 4 e 7:
		- le *verruche comuni* sono le forme più riscontrate e si manifestano in forma di papule bianco-giallastre o brune, piatte o rilevate, al livello delle mani, (soprattutto sulla superficie dorsale o nelle zone periungueali);
		- le *verruche piane* hanno un aspetto di papule rosse, sono modicamente rilevate ed insorgono a livello del viso o delle mani;
		- le *verruche plantari* e *palmari* si localizzano rispettivamente nella pianta dei piedi e nel palmo delle mani.
		- ![Papillomavirus, sezione istologica di una verruca cutanea. Ben evidente l'ispessimento dell'epidermide ed i numerosi strati di cheratinociti desquamati. Al centro, una fascia di cellule con evidente coilocitosi (vacuolo perinucleare)](https://i.imgur.com/aX1HGHY.png)
	- Papillomavirus 5, 8, 9, 12, 14, 15, 17, 19, 20, 47, 49:
		- *epidermodisplasia verruciforme* (*EV*), affezione caratterizzata dalla diffusione delle lesioni da Papillomavirus a gran parte della superficie corporea, con una non infrequente degenerazione in carcinoma a cellule squamose (in rari soggetti geneticamente predisposti).
		- 5 e 8 sono i meno frequenti;
		- 14, 17, 20 e 47 sono stati identificati in carcinomi a cellule squamose, che possono insorgere in tali individui.
	- *Lesioni mucose benigne*: identificabili prevalentemente nei *condilomi* (masse esofitiche di colorito rossastro) *acuminati* (di consistenza molle) e *piani* (modestamente rilevati), conseguenti a trasmissione sessuale (insorgono a livello del pene, dei genitali femminili, dell'uretra, dell'area perianale e del retto).
		- Interessano anche mucose respiratorie, congiuntivale e orale.
		- In esse, si ha completa replicazione virale, con genoma che conserva la sua configurazione circolare e si mantiene in forma episomiale.
	- *Associazione a lesioni neoplastiche*: prevalentemente a livello ano-genitale, ma vi si associa anche il **cancro della cervice uterina**, una delle patologie oncologiche femminili più frequenti.
		- ![Papillomavirus, condilomi acuminati del bordo del glande, del solco balano-prepuziale e dell'asta](https://i.imgur.com/lTNhNPj.png)
			- P.S.: sii putia fa i pili u giovanotto.
		- In più del 95% di tutti i cancri della cervice uterina, è dimostrabile la presenza del DNA di uno dei genotipi di *Papillomavirus* ad alto rischio oncogeno (netta prevalenza di 16 e 18).
		- Un notevole incremento nella frequenza di **carcinomi tonsillari** è stato segnalato e messo in relazione con la maggior frequenza di infezioni da HPV in seguito alla diffusione delle pratiche di sesso orale (cunnilingus-fellatio).
		- Nelle lesioni maligne, il genoma è costantemente "integrato" nel genoma cellulare e ciò presuppone la rottura e la linearizzazione della molecola, con integrazione, nel genoma virale, solamente delle porzioni codificanti geni "precoci" (dunque sovraproduzione di E6 ed E7, principali responsabili dell'azione oncogena).
	- ![Papillomavirus, associazioni prevalenti tra genotipo di *Papillomavirus* e manifestazioni cliniche](https://i.imgur.com/rmQYPKz.png)
- **Diagnosi**: i metodi di rilevazione si basano su studi cito-morfologici, osservazioni di microscopia elettronica, reazioni immunocitochimiche e, soprattutto, su tecniche di rivelazione dei genomi virali.
	- La rilevazione degli acidi nucleici mediante saggi di ibridazione in situ o su filtro sono, a tutt'oggi, i metodi preferiti, in quanto gli unici che consentano identificazione e tipizzazione dei diversi genotipi.
- **Terapia**: si avvale del trattamento focale con farmaci cheratinolitici eventualmente associarti ad *interferone* e, soprattutto, della rimozione chirurgica delle lesioni.
	- Nel 2006, è stato approvato un vaccino tetravalente allestito con la *L1*, prodotta mediante tecnica del DNA ricombinante, dei genotipi più frequentemente riscontrati nelle lesioni mucose (6 e 11) e tra i genotipi a rischio oncogeno (16 e 18).

## Polyomavirus umani
- **Caratteristiche generali**: virus "opportunisti" che, nella prima infezione, sono generalmente ben tollerati senza la produzione di sintomi morbosi o, tutt'al più, con la comparsa di lievi manifestazioni patologiche che passano spontaneamente a guarigione (si mantengono, poi, allo stato "latente" per tutta la vita, con sedi non chiare, anche se alcuni dati sembrano indicare tessuti renali e tonsille).
- **Tipologie**: ne sono stati dimostrati almeno 9 tipi diversi, quasi tutti appartenenti alla sottofamiglia del SV40. Due di questi, *BK* (BKpyV) e *JC* (JCpyV), sono noti da tempo e crescono in colture cellulari, il che ne ha consentito una serie di accurati studi epidemiologici.
- **Infezione** (BK e JV): ubiquitaria e gli anticorpi cominciano a comparire dalla prima infanzia: circa il 70% dei cittadini in età adulta ne risulta in possesso.
	- *Decorso*:
		- La prima infezione sembra apparire a carico delle vie respiratorie ed è, spesso, asintomatica o accompagnata da lievi segni patologici, che passano a guarigione spontaneamente ed in tempi assai brevi;
		- Diffonde, poi, al circolo ematico (spesso ravvisabile nelle urine) e al resto dell'organismo.
	- *Tolleranza*:
		- Nei soggetti normali, la reazione immunitaria controlla efficacemente e contiene la riproduzione virale;
		- Nei soggetti in condizione di grave immunosoppressione, la replicazione riprende efficacemente:
			- Nei portatori di trapianto renale, BK può localizzarsi e moltiplicarsi attivamente a diversi livelli dell'apparato urinario, producendo gravi forme di **nefrite interstiziale**, **stenosi uretrale** e **cistite emorragica**;
			- In caso di "riattivazione", JC si moltiplica a livello encefalico e si accompagna sovente alla comparsa della **leucoencefalite multifocale progressiva** (o **PML**, Progressive Multifocal Leukoencephalopathy), grave forma di encefalite che colpisce la sostanza bianca e caratterizzata dalla presenza di focolai infiammatori multipli, cui si accompagna demielizzazione assonica (compromissione della trasmissione degl'impulsi) e distruzione degli oligodendrociti in cui il virus si moltiplica.
- **Virus di nuova identificazione**:
	- Nel 2007, sono stati identificati il *virus KI* (KIpyV) e il *virus WU* (WUpyV), ambedue causanti lievi affezioni respiratorie;
	- Nel 2010, sono stati identificati *HpyV6* (*Human Polyomavirus 6*) e *HpyV7* sulla cute di soggetti sani, da cui sembra vengano eliminati cronicamente. Nel 2011, è stato identificato un ulteriore virus, denominato *HpyV9*, nel sangue di un portatore di trapianto renale, per altro privo di qualunque sintomo morboso. Per questi due, non è ancora stato accertato alcun possibile ruolo in patologie umane;
	- Il *TSpyV* (*trichodysplasia spinulosa-associated Polyomavirus*) è stato identificato di recente e associato alla *tricodisplasia spinulosa*, patologia cutanea estremamente rara, caratterizzata dalla comparsa di numerose papule, accompagnate dalla presenza di escrescenze (spinule) cheratinizzate, specialmente sul volto;
	- *Polyomavirus associato al carcinoma delle cellule di Merkel* (o *neuroendocrino della cute*): raro carcinoma cutaneo, che si osserva in soggetti anziani o immunodepressi. All'inizio del 2008, lo stesso gruppo di ricercatori che aveva descritto HHV-8 associato al sarcoma di Kaposi ha riscontrato il *MCpyV* associato a MCC in più dell'80% dei casi.

---
# References
[[Virologia]]
<iframe height= 800 width= 100% src="https://viralzone.expasy.org/5"></iframe>
