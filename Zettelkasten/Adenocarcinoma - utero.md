---
stato: "#ideaL"
tags:
  - "#Patologia"
  - Oncologia
  - AnatomiaPatologica
  - Ginecologia
sistema/apparato:
  - GenitaleFemminile
---
04-09-2024 22:27

--- 

## Eziologia
- Esistono *due forme di adenocarcinoma endometriale*, diverse per eziopatogenesi, età di insorgenza, caratteristiche istologiche, caratteristiche biologiche e prognosi.
- Possono far parte di alcune sindromi eredo-familiari quali 
	- La *sindrome non poliposica del carcinoma colorettale* (HNPCC, Hereditary Non Polyposis Colon Cancer, o sindrome di Lynch) 
	- La *sindrome di Cowden* (sindrome con amartomi multipli), dovuta a mutazione del gene PTEN in cui si osserva anche un’aumentata tendenza a sviluppare carcinomi mammari.
### Adenocarcinoma endometriale di tipo I
- È più frequente, ==estrogeno-dipendente==, perimenopausale, istologicamente ==più spesso a medio-alto grado di differenziazione== (detto endometrioide, perché ricorda le ghiandole dell’endometrio) e ha un decorso relativamente indolente. 
- L’adenocarcinoma di tipo I è usualmente **preceduto e accompagnato dall’iperplasia endometriale**; trattandosi nella gran parte dei casi di neoplasie estrogeno-dipendenti, tutte le condizioni di iper- estrogenismo già ricordate a proposito delle iperplasie endometriali ne aumentano il rischio di insorgenza.
### Adenocarcinoma endometriale di tipo II
- È ==più raro==, ==estrogeno-indipendente==, post-menopausale, frequentemente nelle varianti sierosa e a cellule chiare, ==a basso grado di differenziazione e ha una prognosi più sfavorevole==.
- ==Insorge== tipicamente ==su un endometrio atrofico== e riconosce nel cosiddetto adenocarcinoma intraepiteliale sieroso il suo precursore morfologico. 
- Tuttavia, è stata documentata anche un’associazione tra i polipi endometriali e il carcinoma sieroso.

- Tra i due tipi di adenocarcinoma endometriale esistono anche **differenze nel profilo molecolare**.
	- L’**adenocarcinoma sieroso**, detto anche sieroso-papillifero per la comune e spiccata architettura papillare, mostra ==più frequenti e precoci mutazioni del gene P53==
	- L’**adenocarcinoma endometrioide** è invece associato a ==inattivazione del gene PTEN== (sul braccio lungo del cromosoma 10), che ha la funzione di inibire il ciclo cellulare. 

## Epidemiologia
- L’adenocarcinoma endometriale rappresenta la ==più comune neoplasia maligna del tratto genitale femminile== nei Paesi industrializzati. 
- Insorge ==con maggiore frequenza nell’età peri- e post-menopausale==, con un picco fra i 55 e i 65 anni. È ==raro nelle donne di età inferiore ai 40 anni==.
- La sua incidenza è in aumento e attualmente è superiore a quella del carcinoma invasivo della cervice uterina.
- A determinare l’**aumento di incidenza**, sia assoluto sia relativo, dell’adenocarcinoma endometriale hanno contribuito **numerosi fattori**, tra i quali l’==allungamento della vita media==, la maggiore frequenza di condizioni a rischio quali l’==obesità==, il ==diabete==, l’==ipertensione== e la diminuzione delle neoplasie cervicali invasive dovuta alle importanti ed efficaci campagne di screening attuate tramite l’esame citologico cervico-vaginale (Pap test).


## Diagnosi
### Clinica
- La sintomatologia d'esordio consiste per lo più sanguinamenti uterini ed è a comparsa precoce
- Sono ==utili l’esame ecografico e isteroscopico==.
	- All’**ecografia** il segno più importante dell’adenocarcinoma endometriale, ==sebbene non specifico==, è l’==ispessimento della rima endometriale== (superiore a 5 mm nelle pazienti asintomatiche in post-menopausa).
	- All’**esame isteroscopico** le lesioni neoplastiche possono presentarsi in ==forma di vegetazione== oppure apparire come ==lesioni diffuse friabili== con ==fenomeni necrotico-emorragici==. 

### Macroscopica
- Frequentemente in forma di lesione unica, ulcerata, aggettante nella cavità uterina
### Istologica
#### Adenocarcinoma endometriale di tipo I
- È l’istotipo più frequente, costituito da ==strutture ghiandolari rivestite da un epitelio cilindrico pluristratificato== che a tratti può sollevarsi a formare fini strutture papillari (particolarmente nella variante cosiddetta villo-ghiandolare).
- I ==nuclei== possono presentarsi ==variamente pleomorfi== con membrana nucleare prominente, ==nucleoli ben evidenti== e cromatina grossolanamente addensata.
- La ==componente stromale è scarsa== e ridotta a sottili tralci di connettivo fibroso interposti tra le strutture ghiandolari.
- Possono essere presenti quantità variabili di cellule schiumose.
##### Gradazione
- Il **grado di differenziazione**,  è dato dalla ==proporzione in cui sono presenti aree a crescita ghiandolare e aree a crescita solida==.
	- **G1**: ==il 5%== o meno del tumore ha un pattern di crescita di tipo solido;
	- **G2**: ==dal 6 al 50%== del tumore ha un pattern di crescita di tipo solido;
	- **G3**: ==oltre il 50%== del tumore ha un pattern di crescita di tipo solido.

- **Non vengono considerati** al fine di stabilire il grado di differenziazione l’eventuale ==presenza di aree con metaplasia squamosa e le atipie nucleari==, peraltro più frequenti nei tumori a più basso grado di differenziazione.


#### Adenocarcinoma di tipo II
- Gli istotipi sieroso-papillifero e a cellule chiare vengono considerati dal punto di vista clinico-prognostico ==alla stregua del carcinoma endometrioide di grado 3==.
##### Sieroso
- È il ==più comune adenocarcinoma endometriale di tipo II==.
- Da un punto di vista **istologico**, si caratterizza per la ==frequente architettura papillare== da cui la denominazione di *adenocarcinoma sieroso-papillifero*.
	- Le papille hanno un ==ben evidente asse vascolo-stromale centrale==, da cui si dipartono sottili ramificazioni secondarie e sono rivestite da un ==epitelio cubico-cilindrico con atipie nucleari particolarmente marcate==. 
- Caratteristica è la ==tendenza all’esfoliazione dell’epitelio di rivestimento== e la presenza di ==deposizioni concentriche di sali di calcio== (*corpi psammomatosi*) 

##### A cellule chiare
- Per frequenza è il secondo tumore più comune tra gli adenocarcinomi endometriali di tipo II.
- È così chiamato per il caratteristico ==alone chiaro perinucleare dovuto alla ricchezza in glicogeno== degli elementi neoplastici.
- Il **tessuto** è costellato da ==formazioni papillari, tubulari o solide==. 
- I **nuclei** sono generalmente marcatamente ==atipici== con ==macro-nucleoli eosinofili== evidenti, spiccata marginazione cromatinica ed evidenti incisure della membrana nucleare.
- ==Talora== si possono riconoscere ==corpi psammomatosi==.





## Prognosi
- I segni clinici evidenti fanno si che la prognosi sia buona, con una percentuale di sopravvivenza a 5 anni pari a circa l’80%. 
- La sopravvivenza è legata principalmente allo ==[[TNM#Utero tumori non trofoblastici|stadio]] di malattia al momento della diagnosi== e a parità di stadio, al ==grado istologico== e soprattutto all’==istotipo==.
	- Gli adenocarcinomi di tipo II hanno infatti una evidenti prognosi assai più sfavorevole rispetto a quelli di tipo I. 
		 - Al momento della diagnosi essi sono già in uno stadio avanzato con estesa invasione del miometrio e, spesso, anche con diffusione linfatica o transtubarica.


--- 
# Reference:
[[Utero]]