2023-06-15 18:59
Stato: #Idealezione
Tag: #Tecnichedilaboratorio

---
# Real-time PCR
## Limiti della PCR classica
-  È una *tecnica di tipo qualitativo*, estremamente utile per individuare con grande specificità la presenza o meno di una sequenza target, estremamente utile per ottenerne o meno una quantità tale da poter essere con facilità analizzata successivamente. La PCR classica, però, non può essere utile qualora riarrangiamenti, quali delezioni o duplicazioni, siano portati in una condizione di eterozigosi sui loci autosomici dominanti o sui loci X-linked (nelle donne), perché, se si parla di una grossa delezione esonica e la mutazione è portata in eterozigosi, vuol dire che ci sarà un allele normale e mutato. La PCR classica individuerà la presenza dell’allele normale, dando, dunque, un falso negativo. 
## Vantaggi della Real-Time PCR rispetto alla PCR classica
- Per poter discriminare la delezione genica come una riduzione del 50% rispetto alla situazione normale (o a un aumento del 50 o più nel caso delle duplicazioni), è necessario ricorrere all’evoluzione tecnologica della PCR, rappresentata dalla PCR quantitativa in tempo reale (o Real Time PCR), fondamentale, perché consente di determinare in tempo reale (*momento per momento*) la quantità di acido nucleico presente nel campione biologico che si sta esaminando. Dunque
	- L'amplificazione e la rilevazione dell'amplificato sono contemporanei,
	- La misurazione dell'amplificazione durante la fase esponenziale della PCR consente un'accurata quantificazione del prodotto di reazione.
	- ![Real-time PCR, confronto con la PCR classica](https://i.imgur.com/kxfvuwY.png)
## Impiego nella diagnostica virale
- *Limiti dell'approccio classico*: per quanto riguarda il suo impiego nella diagnostica virale, la Real Time PCR è diventata uno strumento imprescindibile in questo tipo di laboratorio. La diagnostica, per accertare e poter identificare la presenza di un certo virus in un certo campione biologico, si avvale di
	- due tipi di approcci:
		- uno *indiretto*, di tipo *sierologico*: si valuta la presenza di anticorpi specifici diretti contro il virus mediante metodi immunologici;
		- Uno *diretto*, indirizzato alla visualizzazione, all’isolamento ed all’identificazione del virus mediante l’impiego di tecniche di microscopia elettronica tramite la possibilità di porre in coltura il virus eventualmente presente e mediante i metodi di immunodosaggi, volti alla determinazione dell’antigene virale.
	- Questi metodi hanno consentito sicuramente delle possibilità diagnostiche importanti e sono ancora oggi metodi d’elezione per la diagnostica virale. Tuttavia, è chiaro che l’esame microscopico diretto sia caratterizzato da bassa sensibilità e specificità. L’isolamento in coltura rimane, ancora oggi, fondamentale nella diagnostica virologica, in quanto unico approccio consentente di verificare la reale infettività di un certo virus, pur presentando tutta una serie di limitazioni, quali la necessità di una serie di attrezzature adeguate ed un laboratorio dedicato, i tempi molto lunghi per la rilevazione, senza considerare che esistono dei virus con tempi molto lunghi di replicazione (come il Citomegalovirus) ed esistono virus d’importanza clinica per i quali, però, non è possibile né proponibile il mantenimento in coltura.
		- Anche i saggi immunologici, pur rappresentando la metodica più utilizzata nella routine di ogni laboratorio, presentano una serie di limitazioni, come la mancata espressione di antigeni specifici rilevabili (per la loro determinazione non si ha ancora a disposizione un anticorpo specifico) o la presenza di antigeni specifici, ma dotati di bassa immunogenicità o ancora presenti in bassa concentrazione. Soprattutto, i metodi immunologici risentono del fatto che, spesso, non vi sia una diretta correlazione tra la risposta anticorpale e l’infezione attiva, per esempio nella “fase finestra” dell’infezione (c’è un certo tempo che intercorre fra il primo contatto con un agente virale e la produzione cospicua di anticorpi specifici) o anche nel caso di un’infezione pregressa.
- *Vantaggi della PCR e dei suoi derivati*: per questi motivi, anche nel laboratorio di virologia, si sono sempre più affermate, di fianco a quelle tradizionali, tecniche di natura molecolare, che hanno dato luogo ad una nuova diagnostica diretta, questa volta indirizzata alla rilevazione della presenza di uno specifico acido nucleico virale.
	- Quest’affiancamento è divenuto sempre più evidente, perché le tecniche molecolari superano tutti i limiti precedentemente enunciati:
		- sono molto sensibili, quindi utili anche in presenza di una scarsissima viremia (un’iniziale presenza di quel determinato target virale);
		- consentono di ottenere una risposta in tempi molto più rapidi, perché non bisogna più aspettare che il virus si moltiplichi, cresca e rilasci in circolo antigeni rilevabili e induca la produzione di anticorpi;
		- soprattutto, le tecniche molecolari sono facilmente applicabili a tutti i campioni biologici.
	- Ogni tecnica ha, a fianco ai vantaggi, presenta comunque delle limitazioni, in questo caso banali: si tratta di tecniche complesse, che richiedono un personale parecchio qualificato, e sono parecchio più costose delle tradizionali. Tra le tecniche molecolari più utilizzate in diagnostica virologica vi sono tutte quelle tecniche sfruttanti l’amplificazione degli acidi nucleici, venute dopo la PCR. La PCR e la Real Time sono diventate, proprio per le loro caratteristiche di rapidità, sensibilità e specificità, il “gold standard” della virologia per una diagnostica rapida, sensibile, specifica, e, soprattutto, finalizzata a consentire un approccio terapeutico mirato. Questo è fondamentale nel caso delle infezioni virali del SNC, come le encefaciliti virali, per cui questo tipo di diagnostica la PCR viene utilizzata tra il 95 e il 100%, poiché informazioni specifiche in un tempo estremamente breve consente di poter avviare una corretta terapia nell’immediato, evitando la somministrazione inutile di antibiotici e consentendo d’intervenire direttamente con la corretta terapia antivirale.
	- La PCR è un sistema aperto e avviene in più fasi, per cui è possibile che si verifichino contaminazioni tra campioni successivi di amplificazione o tra gli stessi campioni che si analizzano nel corso di una singola reazione. Non sempre è presente un’adeguata standardizzazione tra i laboratori (nella maggior parte dei casi utilizzano protocolli messi a punto nel laboratorio stesso), richiede sempre indagini successive, ma non consente di ottenere risultati che possano essere basati sulla determinazione quantitativa della viremia (carica virale), dato importantissimo per garantire il migliore approccio terapeutico possibile.
	- *Digressione sulle encefaliti virali*: sempre parlando delle encefaliti virali, in questo caso è importante non solo l’identificazione della presenza di quel certo target virale, ma è importante anche sapere quanto quel virus sia presente nel liquor, perché è stata dimostrata l’esistenza di una correlazione positiva, nei soggetti immunocompromessi, tra i livelli di acido nucleico virale nel liquor e l’estensione del danno tissutale. Per poter ottenere un dato quantitativo di questo tipo, bisogna necessariamente ricorrere alla Real Time, perché, a differenza della classica, consente contemporaneamente l’amplificazione e la rilevazione dell’amplificato e, soprattutto, la determinazione dell’amplificato avviene nel corso della fase esponenziale della PCR (non all’inizio del plateau, come avviene nella PCR end-point classica; ciò consente la rilevazione di tipo quantitativo).
## Rilevazione dell'amplificato
- **Come si sono raggiunte le innovazioni**: 
	- Vengono approntate diverse reazioni di amplificazione, tutte a partire dallo stesso DNA presente nella stessa concentrazione nelle diverse miscele di reazione ed ogni diversa reazione viene visualizzata grazie alla presenza di un fluorocromo diverso.
		- Fin tanto che si è alla fine della fase esponenziale della reazione, tutti i grafici relativi alle diverse reazioni sono sovrapposti gli uni agli altri (significa che non vi è errore ed i prodotti iniziali non sono limitanti, dunque non influenzano negativamente l’efficienza della reazione);
		- Man mano che si procede, i singoli grafici rappresentanti le diverse reazioni si allontanano l’uno dall’altro e, nella fase di plateau, esiste una grande variabilità fra le diverse reazioni, che non dovrebbe esistere, in quanto si è partiti sempre dalla stessa concentrazione dello stesso DNA (vi è, quindi, un grosso margine di errore e non si ha più linearità tra quanto presente all’inizio e quanto presente alla fine).
- **Rilevazione dell'amplificato**:
	- Le rilevazioni avvengono, di fatti, in fase precoce e ciò è possibile per via di due fattori:
		- un *accorgimento metodologico*: l’impiego nella reazione di amplificazione di marcatori fluorescenti, la cui emissione di segnale aumenta nel corso delle reazioni proporzionalmente all’aumento dell’amplificato. Molto banalmente, questi vengono aggiunti inizialmente assieme a tutti gli altri elementi; il resto della miscela rimane sostanzialmente invariato rispetto alla PCR classica;
		- un *avanzamento tecnologico*: sono stati sviluppati termociclatori contenenti un sistema per la generazione di un fascio luminoso capace di eccitare i fluorofori presenti nella miscela di reazione e di un sistema capace di rilevare la fluorescenza emessa dai marcatori. In più, il *termociclatore*, in questo caso, è direttamente collegato ad un computer dotato di un *software che raccoglie il segnale di fluorescenza man mano che viene prodotto dalla reazione di PCR e lo riproduce in un grafico*, consentendo il **monitoraggio online** (quindi in tempo reale) dell’andamento della reazione.
	- La rilevazione dell’amplificato avviene grazie alla presenza dei marcatori fluorescenti, che possono essere di due diversi tipi:
		- possono essere rappresentati semplicemente da *coloranti fluorescenti* capaci di intercalarsi al DNA quando presente in doppia elica (niente di diverso dall’azione dell’*etilbromuro*, aggiunto nella corsa su gel elettroforetica, che consente la visualizzazione del DNA ai raggi UV);
		- possono essere utilizzate, per un approccio di tipo sequenza-specifico, delle sonde oligonucleotidiche coniugate con molecole fluorescenti.
### Coloranti
- *SYBR Green I*: il metodo più semplice per la rilevazione dell’amplificato è quello che fa uso dei coloranti fluorescenti, tra cui quello universalmente utilizzato è il SYBR Green.
	- Funziona da *intercalante*: è in grado di legarsi stabilmente alla molecola di DNA quando questa è a doppia catena. In questo caso, fin tanto che è libero nella miscela di reazione, non si ha emissione di fluorescenza, ma, nella fase di estensione di ogni ciclo di PCR, man mano che la TAC-polimerasi sintetizza il nuovo filamento sulla base del filamento stampo, s’intercalerà al nuovo filamento nascente, generando, nella fase di estensione della PCR, un segnale di fluorescenza che aumenterà proporzionalmente, per ogni ciclo, all’aumentare dell’amplificato presente.
	- La tecnica è semplicissima: banalmente si aggiunge del SYBR Green alla miscela di reazione e, dopodiché, fa tutto lo strumento. Il costo è contenuto, il problema nel suo utilizzo sta nel fatto che esso non aggiunga niente in termini di specificità ed aspecificità rispetto a quanto non facciano già i primer: la specificità della reazione è affidata esclusivamente ai primer come nella PCR classica. Il SYBR Green, proprio perché intercalante alla doppia elica, legherà ed emetterà fluorescenza anche se dovesse esservi la presenza di dimeri di primer (a doppia elica) o se dovesse essere presente un DNA contaminante, ovvero un’amplificazione di tipo aspecifico.
	- ![Real-time PCR, SYBR Green e fasi](https://i.imgur.com/m5gEKdM.png)
### Sonde
- Per aumentare ancor di più la specificità per una data sequenza target, nel caso della Real Time, si può sfruttare un *approccio di tipo sequenza-specifico*, utilizzando, nella reazione di amplificazione, **sonde specifiche**, che riconoscono in maniera specifica una breve sequenza oligonucleotidica complementare presente all’interno della sequenza amplificata dai primer, coniugate a loro volta a fluorofori.
- Le sonde si distinguono in
	- *Sonde ad idrolisi*, le più utilizzate, perché le più semplici da disegnare. Tra esse, il sistema più utilizzato è quello Taqman, che sfrutta l’emissione di fluorescenza sia nella fase di polimerizzazione grazie all’*attività 5’-3’ esonucleasica della Taq polimerasi*.
		- La **sonda Taqman**, la più facile da disegnare, è data da una breve sequenza oligonucleotica scelta in maniera da riconoscere una specifica sequenza complementare all’interno della regione amplificata dai primer (nell’immagine non ci sono, ma vanno posti agli estremi degli amplificati), poi coniugata in 5’ con un fluoroforo detto _reporter_ (un fluorocromo capace di emettere fluorescenza se eccitato) ed in 3’ con una molecola cosiddetta _quencher_ (capace di assorbire, qualora posta in vicinanza, la fluorescenza emessa dal reporter). Nella fase di denaturazione la sonda è libera, quindi quencher e reporter sono vicini e non si ha emissione netta, così come, nella fase di appaiamento, la sonda riconosce e lega ad essa la sequenza complementare. Nella fase di estensione, invece, la TAC-polimerasi, procedendo nella sua attività di sintesi del nuovo filamento, ad un certo punto incontra la sonda legata alla sequenza complementare e per la TAC è un errore, perché può sintetizzare soltanto su singolo filamento; dunque degrada la sonda grazie alla sua attività 5’-3’ esonucleasica. Così facendo, allontana il quencher dal reporter, che può così, emettere fluorescenza, rilevata dal termociclatore. Anche in questo caso, il segnale di fluorescenza viene rilevato al termine di ogni ciclo, nella fase di estensione e sarà proporzionale alla quantità di amplificato presente. L’unico problema che può essere legato alla sonda Taqman può essere rappresentato dal fatto che essa sia ad esaurimento, perché viene degradata ad ogni ciclo successivo, per cui è necessario stabilire le corrette concentrazioni sulla base della quantità di DNA di partenza e della lunghezza amplificata, così come la concentrazione iniziale di sonda Taqman da aggiungere alla miscela di reazione.
			- ![Real-time PCR, sonda Taqman](https://i.imgur.com/sSUSrnZ.png)
	- *Sonde ad ibridazione*:
		- **sonde FRET** (**Fluorescence Resonance Energy Transfer**), si tratta di due diverse sonde selezionate in maniera tale da appaiarsi in posizione adiacente l’una all’altra nella fase di annhealing. La prima è coniugata in 3’ con un fluoroforo donatore, che, se eccitato, emette fluorescenza ad una certa lunghezza d’onda, mentre la seconda è coniugata in 5’ con un fluoroforo accettore, che, se in vicinanza del fluoroforo donatore, ne raccoglie la fluorescenza emessa e la riemette ad una frequenza diversa. In fase di appaiamento, le sonde FRET, come per i primer, si appaieranno adiacenti l’una all’altra sulla sequenza target. In questa maniera, l’energia di fluorescenza emessa dal fluoroforo donatore passerà all’accettore, che la riemetterà e sarà a differente lunghezza d’onda, ricatturata dallo strumento di PCR.
			- La prima differenza, rispetto alle sonde precedenti, è che in questo caso, il segnale fluorescente viene rivelato in ogni ciclo nella fase di annhealing; la seconda è che si tratta di sonde non ad esaurimento, perché si appaieranno ad ogni ciclo e poi, al cambiare della temperatura, si distaccheranno dalla sequenza target.
			- È più utilizzata la Taqman in quanto unica sonda, mentre, nel caso delle sonde FRET, può essere molto difficile individuare, in una molecola di DNA, la giusta sequenza per consentire l’appaiamento delle sonde alla stessa temperatura dei primer e, soprattutto, si potrebbe non trovare la giusta sequenza per mancanza di appaiamento adiacente.
			- ![Real-time PCR, sonde FRET](https://i.imgur.com/q5Rd4HS.png)
		- **Molecular Beacon**, in questo caso la sonda è costituita da una breve sequenza oligonucleotidica, complementare ad una regione interna amplificata dai primer, ma delimitata ai due estremi da circa 6-7 oligonucleotidi complementari fra di loro, in maniera tale che la sonda assuma, quando libera in soluzione, una struttura a forcina (detta “stand-loop”), che si realizza per la complementarità degli estremi. È legata in 5’ ad un fluoroforo reporter ed in 3’ ad uno quencher.
			- In fase di appaiamento, alla temperatura di annhealing, se disegnata correttamente, in forma libera mantiene questa struttura per via dell’elevata stabilità dei legami complementari che si formano in questa regione, ma, alla temperatura di appaiamento, la sonda si apre, prevale la tendenza a formare l’ibrido stabile col DNA target. Legandosi, si distende la sonda, il reporter viene allontanato dal quencher e può emettere fluorescenza.
			- La difficoltà, causa del loro mancato utilizzo, sta nell’eccessiva stabilità della struttura a forcina, che rende difficoltosa la regolazione della temperatura.
			- ![Real-time PCR, Molecular Beacons](https://i.imgur.com/ye05dYk.png)
## Quantificazione assoluta e di tipo relativo
- **Ulteriore vantaggio**: sta nel fatto che, utilizzando coppie di primer specifici e sonde collegate a fluorocromi con lunghezza d’onda diversa, è possibile, in una stessa reazione di PCR, eseguire quella che viene definita **Multiplex PCR** ed identificare contemporaneamente l’eventuale presenza in un campione di più di un target virale.
	- ![Real-time PCR, amplificazione simultanea di HBV DNA, HCV RNA e HIV-1 RNA](https://i.imgur.com/7PbxZS9.png)
- L’emissione di fluorescenza consente l’amplificazione, quindi l’andamento della reazione viene riportato in grafico, dove sull’asse delle ordinate è posta l’intensità del segnale fluorescente emesso e, su quello delle ascisse, il numero di cicli. Se tutto va a buon fine, all’aumentare del numero di cicli, aumenta il segnale di fluorescenza.
	- ![Real-time PCR, plot di amplificazione](https://i.imgur.com/NHiRT8c.png)
	- I primi cicli di PCR, nel corso dei quali non è ancora possibile individuare un segnale fluorescente, in quanto l’amplificato è eccessivamente esiguo, definiscono solamente una _linea di base_, al di sopra di cui ogni segnale di fluorescenza rilevato indicherà che vi è un amplificato che si sta accumulando.
	- Un secondo fondamentale parametro è rappresentato dalla *linea soglia*, che può essere tracciata automaticamente dallo strumento di Real Time o dall’operatore, in maniera tale da intersecare la curva che rappresenta l’amplificazione di ciascun campione nella fase esponenziale.
	- Il punto in cui la linea soglia e la curva di amplificazione del campione s’intersecano, definisce un parametro fondamentale per la quantificazione, il **CT** (**Treshold Cycle**, il ciclo soglia), definito come il numero di ciclo della reazione di amplificazione in cui il segnale di fluorescenza del campione taglia la linea soglia. Il ciclo soglia è un fedele indicatore della quantità iniziale di DNA presente all’inizio della reazione: il CT è inversamente proporzionale alla quantità di acido nucleico presente inizialmente. La differenza di DNA fra i due campioni si mantiene sempre costante, sia che si parta da un quantitativo iniziale più basso che se si parta da uno più alto, cosa che non avviene nella PCR classica.
		- ![Real-time PCR](https://i.imgur.com/ALtURnK.png)
			- Il *ciclo soglia* è un indicatore fedele della quantità iniziale di DNA: minore è la concentrazione iniziale, maggiore sarà il numero di cicli necessario a raggiungere il ciclo-soglia e viceversa.
- Il ciclo soglia consente di operare una determinazione in termini quantitativi dell’acido nucleico presente. Anche qui i metodi di quantificazione possono essere diversi e ciò dipende essenzialmente dal tipo di indagine che si sta compiendo.
	- La maniera più semplice è la **quantificazione relativa**, in cui la concentrazione di acido nucleico nel campione viene normalizzata e determinata rispetto alla concentrazione di un gene house-keeping (uniformemente espresso in una cellula, diviene una sorta di controllo interno alla reazione stessa). Vengono calcolati i numeri di CT del gene endogeno e del DNA presente nel campione e li si pone a confronto, esprimendo i campioni trattati come numero di volte in più o in meno rispetto al controllo; quindi si effettua una normalizzazione rispetto al gene endogeno e poi si mettono a paragone i diversi risultati di CT dei vari campioni.
	- Nel caso della quantificazione in virologia, è importante sapere esattamente la viremia e se essa stia aumentando. Si procede, allora, alla **quantificazione di tipo assoluto**, attuata grazie alla costruzione di una curva standard, costruita coi valori di CT ottenuta da campioni dello stesso DNA a concentrazioni note e crescenti. Si rappresenta in scala logaritmica. Per conoscere la concentrazione del target nei diversi campioni, si potrà estrapolare dalla curva stessa (basta conoscere il CT del proprio campione).
## Vantaggi
- Altro grossissimo vantaggio offerto dalla Real Time, qualora si utilizzino SYBR Green o sonde ad ibridazione, è la possibilità di valutare la specificità dei prodotti ottenuti, facendo seguire alla reazione di amplificazione l’analisi della curva di melting (o di dissociazione), dove, una volta terminata l’amplificazione, si procede a far aumentare gradualmente la temperatura all’interno delle miscele di reazione (in particolare di 0,5° ogni 10 secondi, fino a giungere a 94°C). così facendo, il DNA si denaturerà, ma anche le sonde legate tenderanno, gradualmente, a distaccarsi dalla sequenza target; quindi, man mano che si aumenta la temperatura, si avrà riduzione del segnale fluorescente per il distacco delle sonde e, misurando il variare della fluorescenza al variare della temperatura, si ottiene una curva di dissociazione su scala logaritmica, nella quale, aumentando la temperatura, si raggiungerà un valore critico (temperatura di melting) in corrispondenza di cui la sonda comincerà a distaccarsi, in cui il 50% della sonda sarà dissociata dal primer (dipende dalla lunghezza della sonda, dalla sequenza e in particolare dal numero di GC e dal grado di omologia). Ciascun prodotto, individuato da ciascuna sonda, avrà un proprio profilo cinetico, che consentirà d’individuare prodotti anche di ridotte dimensioni. Se l’amplificazione è specifica, è presente un solo picco, mentre, se vi sono più picchi, vuol dire che potrebbe esserci un’amplificazione del primer o di un DNA contaminante (non specifica).
- L’analisi dei profili di melting, in virologia, consente di discriminare anche i virus che differiscano fra loro per una singola base nucleotidica, come nel caso dell’herpes virus di tipo 1 e 2; quindi, se per esempio, vengono utilizzate due sonde FRET specifiche per l’herpes virus di tipo 1, la Real Time darà luogo, in caso di presenza anche del tipo 2, ad un ibrido meno stabile a causa del mismatch, che, quindi, porterà la sonda a distaccarsi più precocemente rispetto alla sonda specifica per il tipo 1. Nel grafico si avrà, in corrispondenza della curva di melting, di due differenti picchi.
- Le applicazioni della Real-time in virologia sono illimitate. La determinazione quantitativa della viremia può dare informazioni circa l’attività di un certo virus in un dato momento e consentire d’identificare rapidamente la presenza di una riattivazione virale o di mutanti nel tempo, consentendo di modificare la terapia nel tempo. Es. nelle epatiti B, i livelli di viremia consentono di discriminare tra i livelli d’infezione attiva e inattiva, ma anche di stadiare la malattia, perché si è visto che livelli di DNA superiori alle 105 copie/mL rappresentano un fattore prognostico negativo, perché indicativi di un danno epatico che può facilmente evolvere in cirrosi e anche determinare la comparsa di epatocarcinoma. Non solo, la determinazione della viremia è importante anche per la possibilità d’identificare la ? virale: vi sono alcuni virus che, successivamente alla prima infezione, si mantengono nell’organismo in fase di latenza o possono permanere nel soggetto in maniera asintomatica; in questo caso la semplice PCR darebbe risultato positivo nonostante la mancanza d’importanza clinica, ma, in alcuni casi, qualora dovessero andare incontro a riattivazioni, potrebbero dare problemi. L’immediata rilevazione della riattivazione virale può consentire d’intervenire con un’adeguata terapia. Il caso classico è rappresentato dall’infezione da citomegalovirus, molto diffuso e garante un’infezione di tipo asintomatico. La riattivazione può anche non avere conseguenze in soggetti normali, ma, in particolare negl’immunodepressi (sottoposti a impianto d’organo o infetti da HIV), la riattivazione è un fattore prognostico negativo con esito fatale. Nei soggetti trapiantati, infatti, la determinazione del citomegalovirus avviene di routine (ogni 3 mesi).
- Altro aiuto è dato nella scelta della giusta terapia antivirale o nel monitoraggio alla terapia stessa. Per esempio, l’HCV può avere diversi genotipi, indicati come 1, 2 e 3 e, ad ognuno di essi, corrisponde una differente terapia, nel senso che quelli affetti dal tipo 1 necessitano di una più lunga terapia interferonica e, in questo caso, si ha anche una più frequente ripresa della malattia (il virus non risponde più alla terapia interferonica e comincia a replicarsi). L’identificazione esatta del genotipo consente anche d’impostare la giusta terapia e di pensare anticipatamente ad una terapia alternativa.
- Per quanto concerne il monitoraggio, la Real Time consente anche d’individuare precocemente la comparsa di virus mutanti. Ciò avviene molto spesso nell’identificazione dovuta ad HCV, nel senso che eventuali ceppi virali mutanti inizialmente presenti in quantità minima e ininfluente, sotto la pressione, ad opera della terapia classica, con analoghi nucleosidici (che agisce sui ceppi responsivi), i ceppi mutanti tenderanno a divenire la popolazione prevalente, causando un “rebound” virale ed un nuovo aumento del DNA virale. L’identificazione rapida di questi ceppi consente di variare la terapia nel tempo, per cui esistono algoritmi terapeutici specifici di monitoraggio della terapia (variano dal primo al terzo mese, poi al sesto e al dodicesimo). A seconda della quantità di copie presenti si mantiene la stessa terapia o si procede a cambiarla.

---
# References
[[Tecniche di laboratorio - Lezioni]]
