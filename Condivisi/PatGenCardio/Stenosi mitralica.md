---
stato: ideaL
tags:
  - MedicinaInterna
  - Cardiologia
sistema/apparato:
  - CardioCircolatorio
---
2024-01-10 16:45

--- 

![Strategia di gestione dei pazienti con stenosi mitralica (SM) e sintomi lievi](https://i.imgur.com/yf3u7mG.jpg)

> [!Info]- Sintesi rapida
> ### Eziologia e Morfologia
> 
> - **Cause principali**: La causa più comune è la [Febbre reumatica e cardiopatia reumatica](obsidian://open?file=Condivisi%2FPatGenCardio%2FFebbre%20reumatica%20e%20cardiopatia%20reumatica.md). Altre cause includono stenosi congenita, calcificazione dell'anello valvolare, lupus eritematoso sistemico, artrite reumatoide, mixoma atriale e endocardite infettiva.
> - **Alterazioni morfologiche**: I lembi valvolari risultano ispessiti, con commissure fuse e corde tendinee alterate, portando a rigidità delle cuspidi.
> 
> ### Fisiopatologia
> 
> - La stenosi mitralica provoca un incremento delle pressioni nell'atrio sinistro, specialmente quando l'apertura della valvola è ridotta a meno di 1 cm². Ciò porta a un aumento della pressione atriale sinistra e delle pressioni polmonari, contribuendo a dispnea da sforzo e affaticamento.
> 
> ### Sintomi
> 
> - **Latenza**: La progressione dei sintomi può richiedere decenni, con disabilità che normalmente si presentano nella quarta decade di vita.
> - **Manifestazioni**: Dispnea, ortopnea, dispnea parossistica notturna e fibrillazione atriale cronica. L'emottisi e le infezioni polmonari ricorrenti possono complicare il quadro clinico.
> 
> ### Esame Obiettivo
> 
> - I segni includono arrossamento malare, polso venoso giugulare prominente, soffio olosistolico da insufficienza tricuspidale e schiocco di apertura della valvola mitrale.
> 
> ### Diagnosi
> 
> - **Strumenti**: ECG e ecocardiogramma sono fondamentali per la valutazione, mostrando segni di dilatazione atriale sinistra e permettendo di stimare il gradiente transvalvolare e l'area dell'orifizio valvolare.
> 
> ### Terapia
> 
> - **Terapia Medica**: Include profilassi antibiotica per prevenire endocardite, glicosidi digitalici, β-bloccanti e anticoagulanti per pazienti con fibrillazione atriale.
> - **Interventi Chirurgici**: La valvulotomia mitralica (sia percutanea che chirurgica) è indicata per pazienti sintomatici con area valvolare ridotta. La sostituzione della valvola mitralica è riservata a casi di stenosi severa in pazienti sintomatici.
> 
> ### Prognosi
> 
> - La valvulotomia può migliorare significativamente i sintomi e la situazione emodinamica, ma non migliora la prognosi in pazienti con lieve sintomatologia. La sopravvivenza a lungo termine dopo interventi chirurgici è variabile, con una mortalità perioperatoria media del 5%.
## Eziologia e morfologia

### Cause 
- La prima causa è la [[Febbre reumatica e cardiopatia reumatica]]
	- **Incidenza** fortemente ridotta nei paesi industrializzati
- Cause secondarie
	- Stenosi congenita della valvola mitrale
	- Cor triatriatum [^1]
	- Calcificazione dell'anello valvolare con estensione dei lembi valvolari
	- LES
	- Artrite reumatoide
	- Mixoma atriale sx
	- Endocardite infettiva con grandi vegetazioni

### Morfologia della Stenosi Mitralica da cardite Reumatica

- Presente nel 40% dei pazienti affetti da cardite reumatica come **SM pura** (o **predominante**)
- **Gradi minori di SM** → ==insufficienza== mitralica e ==patologia valvolare aortica==

#### Alterazioni di Origine Reumatica

- **Lembi valvolari diffusamente ispessiti** da tessuto fibroso e/o depositi di calcio
- Commissure valvolari fuse
- Corde tendinee fuse
- **Cuspidi** valvolari ==rigide==
    - Danno valvolare "*a bocca di pesce*" ([[Febbre reumatica e cardiopatia reumatica#^684e7c]])

#### Alterazioni di Origine Emodinamica
- Dovute prettamente alla modificazione morfologica della valvola e non alla febbre reumatica in sé e per sé
- *Formazioni trombotiche* da pattern di flusso anomalo → embolizzazione arteriosa
    - Nei pazienti con fibrillazione atriale, avviene nell'auricola


## Fisiopatologia
- In un **adulto sano**, l'==orifizio== valvolare mitralico è di ==4-6 cm²==.

#### Incremento delle pressioni
- In presenza di un'**ostruzione significativa** [^2], il sangue può passare dall'atrio sinistro nel ventricolo sinistro solamente in presenza di un ==gradiente pressorio atrioventricolare elevato== in modo anomalo (vedi Fig. 223-2): è questo il segno emodinamico caratteristico della stenosi mitralica (SM). 
	- Quando l'apertura della valvola è ridotta a < 1 cm², condizione spesso indicata come **SM serrata**, per mantenere una portata cardiaca normale è necessaria una ==pressione atriale sinistra di ~25 mmHg==.

#### Effetti sulla Compliance Polmonare

- Le **elevate pressioni venose e arteriose polmonari** di incuneamento ==riducono la compliance== polmonare, contribuendo allo sviluppo di una ==dispnea da sforzo==.
- Il primo episodio di dispnea di solito viene precipitato da eventi clinici che provocano l'incremento del flusso transvalvolare, il che determina un ulteriore aumento della pressione atriale sinistra.

#### Valutazione della Stenosi: Parametri Emodinamici

- Per **valutare emodinamicamente** l'importanza dell'**ostruzione** è essenziale ==misurare== 
	- Sia il *gradiente pressorio transvalvolare* 
	- Sia la *velocità del flusso*.
		- Questa non dipende soltanto dalla portata, ma anche dalla frequenza;
		- Un ==incremento nella frequenza== cardiaca ==riduce== proporzionalmente ==più== la durata della ==diastole== che quella della sistole, quindi diminuisce il tempo disponibile al sangue per passare attraverso l'orifizio mitralico.
			- La **tachicardia**, compresa quella derivante da fibrillazione atriale
				- ==Aumenta il gradiente transvalvolare==.
				- ==Eleva== ulteriormente la ==pressione atriale== 
  
- Considerazioni analoghe sono applicabili alla fisiopatologia della stenosi tricuspidale.

#### Pressione e Frazione di Eiezione al Cateterismo
![[Diagnosi delle malattie cardiovascolari#Stenosi mitralica]]
- Nella **SM isolata**, la ==pressione diastolica== nel ventricolo sinistro e la ==frazione di eiezione== sono *normali*. 
- Nel caso di una **SM pura in ritmo sinusale**, in genere l'aumento della pressione atriale sinistra e polmonare di incuneamento è elevato e la morfologia della **curva** pressoria di incuneamento **mostra** 
	- Un'==aumentata contrazione atriale== (onda a) 
	- ==Una progressiva lenta discesa della pressione dopo l'apertura della valvola mitrale== (discesa y) .
- **Nella SM serrata**, quando le resistenze vascolari polmonari sono aumentate in maniera significativa, la ==pressione arteriosa polmonare è elevata anche== quando il paziente è ==a riposo== e durante l'esercizio si verificano ulteriori aumenti, che spesso causano ==incrementi== secondari della pressione e ==del volume telediastolici del ventricolo destro==.
### Portata cardiaca
- Nei pazienti **con SM moderata** 
	- Area valvolare mitralica tra 1,0 e 1,5 cm²
	- La ==portata cardiaca è normale o quasi a riposo==, ma aumenta in maniera minore del normale durante l'esercizio.
- Nei pazienti **con SM severa** 
	- Area valvolare < 1,0 cm²
	- Particolarmente in quelli **in cui le resistenze vascolari polmonari sono marcatamente elevate**, la ==portata cardiaca è minore del normale a riposo== e può non aumentare o addirittura diminuire con lo sforzo.
### Ipertensione polmonare


- Il grado di impegno clinico ed emodinamico di questi pazienti è significativamente condizionato dal livello della **pressione nell'arteria polmonare**.
#### Cause dell'Ipertensione Polmonare
1. ==Trasmissione retrograda== passiva delle ==elevate pressioni nell'atrio sinistro==
2. ==Vasocostrizione delle arteriole polmonari==, presumibilmente innescata dall'ipertensione atriale sinistra e delle vene polmonari (==ipertensione polmonare reattiva==)
3. ==Edema interstiziale== nella parete dei piccoli vasi polmonari
4. ==Modificazioni obliterative== del letto vascolare polmonare

#### Conseguenze dell'Ipertensione Polmonare
- ==Dilatazione del ventricolo destro==
- Comparsa di ==insufficienza tricuspidale==
- Insufficienza polmonare
- Insufficienza cardiaca destra
## Manifestazioni cliniche
#### Latenza e sviluppo sintomi

- Nei climi temperati, il periodo di **latenza** tra la ==cardite reumatica== (nelle sempre più rare circostanze in cui ne è possibile il riscontro anamnestico) e lo sviluppo dei ==sintomi dovuti a SM== è in genere di ==due decenni==: 
	- La maggior parte dei pazienti inizia a presentare disabilità nella quarta decade di vita. 
- Studi effettuati prima che venisse sviluppata la tecnica di valvuloplastica mitralica hanno evidenziato che, una volta che un ==paziente con stenosi mitralica== diviene gravemente sintomatico, ==se non viene sottoposto a intervento==, presenta una **progressione continua della malattia fino alla morte**, che in genere avviene dopo 2-5 anni.

#### Manifestazioni da Ipertensione Atriale Sinistra

- Nei pazienti nei quali l'orifizio mitralico è sufficientemente grande da consentire un normale flusso di sangue con un'**elevazione** lieve della **pressione dell'atrio sinistro**, un aumento marcato di questa pressione con conseguente tosse e dispnea può essere determinato da ==variazioni improvvise== della:
	- ==Frequenza cardiaca==
	- ==Volemia==
	- ==Portata cardiaca==
- Questi **eventi** possono verificarsi ==durante==:
	- Esercizio strenuo
	- Eccitazione
	- Febbre
	- Anemia severa
	- Fibrillazione atriale parossistica
	- Altre tachicardie
	- Rapporti sessuali
	- Gravidanza
	- Tireotossicosi
- **Con la progressione della SM**, ==sono sufficienti stress minori a precipitare la dispnea==
	- Il paziente diventa sempre più limitato nello svolgere le attività quotidiane e si sviluppano ortopnea e dispnea parossistica notturna. 

#### Fibrillazione Atriale Cronica

- Lo sviluppo di fibrillazione atriale cronica indica in genere un **punto di svolta nella storia clinica del paziente** ed è generalmente associata a un aumento della velocità di progressione dei sintomi.

#### Manifestazioni da Alterazioni Polmonari

- L'**emottisi** è dovuta alla rottura di vasi venosi di connessione polmonare-bronchiale ==secondaria all'ipertensione venosa polmonare==. 
	- Si presenta più frequentemente in pazienti che hanno ==pressioni dell'atrio sinistro elevate== senza un aumento marcato delle resistenze vascolari polmonari e non è quasi mai fatale. 
- Nei pazienti ==con insufficienza ventricolare destra==, le **embolie polmonari** ricorrenti e gli **infarti polmonari** rappresentano una causa di morbilità e mortalità importante 
- Le stenosi mitraliche non correttamente trattate sono frequentemente complicate, particolarmente durante i mesi invernali, da **infezioni polmonari** come:
	- Bronchiti
	- Broncopolmoniti
	- Polmoniti lobari
- Nella stenosi mitralica pura, l'**endocardite infettiva** (vedi Cap. 118) è invece ==rara==.
### Modificazioni polmonari
- **Ispessimento fibroso** delle pareti alveolari e dei capillari polmonari
	- Ridotte capacità vitale, polmonare e captazione di ossigeno per unità di ventilazione
### Trombi ed emboli
- Formazione di trombi **nell'atrio sx**
	- particolarmente a livello dell'auricola
	- *embolia sistemica*, con incidenza del 10-20%
- Accade in
	- pazienti con ==fibrillazione atriale==
	- anziani
	- pazienti con ==gittata cardiaca ridotta==
## Esame obiettivo
- I pazienti con SM e **insufficienza ventricolare destra** presentano ==epatomegalia== ed ==edemi declivi, ascite e versamento pleurico== che frequentemente interessa il cavo pleurico destro.
### Ispezione e palpazione
#### Pazienti con stenosi mitralica estremamente grave
- ==Arrossamento malare== con ==colorito della pelle rosa-bluastro==
#### Pazienti con ipertensione polmonare grave (o stenosi tricuspidale associata)
- Polso venoso giugulare caratterizzato da *onda a prominente*
- Lungo il margine sternale sx
	- si apprezza un impulso dovuto a ==dilatazione del ventricolo dx==
	- si avverte ==forte soffio olosistolico== (copre tutta la sistole) da **insufficienza tricuspidale**
- **fremito diastolico a livello dell'apice cardiaco**
	- soprattutto col paziente in decubito laterale sx
### Auscultazione
#### Toni
- Il **primo tono** ('1') è generalmente accentuato e lievemente ritardato.
- La componente polmonare del **secondo tono** (P2) spesso è accentuata e le due componenti del secondo tono (T2) sono sdoppiate.
	- Lo **schiocco di apertura** della valvola mitrale si apprezza più facilmente in espirazione all'apice cardiaco o appena medialmente a esso. In genere, segue il tono di chiusura della valvola aortica (A2) con un intervallo di 0,05-0,12 s. La lunghezza dell'**intervallo tra A2 e schiocco di apertura** è ==inversamente proporzionale alla gravità della stenosi mitralica (SM).==
		- Lo schiocco di apertura di solito è **seguito da un rullio diastolico** a bassa frequenza che viene auscultato meglio all'apice cardiaco con il paziente in decubito laterale sinistro e che può essere meglio evidenziato facendo eseguire dell'esercizio fisico moderato subito prima dell'auscultazione (per es., alcuni rapidi passaggi dalla posizione seduta a quella in piedi).
#### Soffi
##### *Soffio di Graham Steell*: insufficienza polmonare
- **Soffio diastolico** ad alta frequenza in crescendo, udibile lungo il margine sternale sinistro.
- Ha origine dalla ==dilatazione dell'anello della valvola polmonare== nei:
	- Pazienti con patologia della mitrale.
	- Pazienti con ipertensione polmonare severa.
- Può essere indistinguibile da quello più comune da insufficienza aortica.
- Può aumentare d'intensità in inspirazione ed essere accompagnato da un forte P2.

##### Soffio sistolico dolce: SM pura
- Nei pazienti con stenosi mitralica pura, spesso si apprezza un **soffio sistolico dolce** (di grado I o II-VI) all'apice o lungo il margine sternale sinistro, che non sempre è correlato alla presenza di un'insufficienza mitralica.
	- In genere, la **durata** del soffio è ==correlata alla gravità della stenosi== con portata cardiaca conservata. Nei pazienti in ritmo sinusale, il soffio spesso riappare o si accentua durante la sistole atriale (*accentuazione presistolica*).

##### Soffio olosistolico: insufficienza tricuspidale
- In caso di ==ipertensione polmonare== cospicua è auscultabile un forte soffio olosistolico da insufficienza tricuspidale funzionale lungo il margine sternale sinistro. 
- Questo soffio è tipicamente accentuato dall'inspirazione e ==diminuisce durante l'espirazione forzata== (*segno di Carvallo*). 

## Esami strumentali
### ECG
#### SM con ritmo sinusale
![Stenosi mitrale, ECG|400](https://i.imgur.com/STUeY8p.jpg)
- Evidenti i segni di dilatazione atriale sx

#### Ipertensione polmonare severa (o stenosi tricuspidale con dilatazione atriale dx)
- onde P con voltaggi aumentati
- ==Deviazione assiale dx e ipertrofia ventricolare sx==
### Ecocardiogramma
- Fornisce **informazioni** quali
	- stima del picco e del ==gradiente transvalvolare== medio
	- ==area dell'orifizio valvolare== mitralico
	- presenza e gravità di un'==eventuale insufficienza mitralica== associata
	- entità della restrizione dei lembi valvolari e il loro spessore, ecc.
### Radiologia
- Le **modificazioni radiologiche** più precoci sono rappresentate dalla ==rettilineizzazione del margine superiore sinistro del cuore==, dalla prominenza del tronco dell'arteria polmonare, dalla dilatazione delle vene lobari polmonari superiori e dalla ==dislocazione posteriore dell'esofago da parte dell'atrio== sinistro dilatato.

- Le **strie B di Kerley** sono linee sottili, dense, radiopache e orizzontali che si osservano ==a livello dei campi polmonari inferiori e medi== e che rappresentano il risultato della distensione dei setti interlobulari e dei dotti linfatici associata all'==edema interstiziale==
	- Compaiono quando la pressione atriale sinistra supera approssimativamente i 20 mmHg.
>Cateterismo del Cuore Destro e Sinistro 
>- Consigliabile per:
>	- Chiarire il quadro clinico
>	- Fornire ausilio per la definizione dell'opportunità di intervenire chirurgicamente
>- Indicato in caso di discrepanza tra reperti clinici ed ecografia transtoracica.
## Diagnosi differenziale

### Insufficienza Mitralica
- ==Evidente soffio diastolico== all'apice, ma in genere inizia leggermente più tardi rispetto alla stenosi mitralica (SM).

### Difetto Interatriale
- Può essere confuso con una SM, ma ==non è presente la dilatazione ventricolare sinistra==.

### Mixoma Atriale Sinistro
- Può ostacolare lo svuotamento atriale sinistro e causare:
  - Dispnea
  - Soffio diastolico
  - Modificazioni emodinamiche simili alla SM
- Quadro clinico indicativo di malattia sistemica:
  - Calo ponderale
  - Febbre
  - Anemia
  - Embolia sistemica
  - Aumento di IgG sieriche e IL-6


## Terapia
### Profilassi delle Infezioni

- Profilassi delle infezioni da *streptococco β-emolitico di gruppo A* nei pazienti con rischio SM
	- Causa endocardite batterica
	- Attuata con ==penicillina==

### Profilassi Normale

#### Glicosidi digitalici
- Azione
	- Riduzione dell'espulsione del Na+ fuori dalla cellula
	- Riduzione dell'attività di NCX in favore della SERCA2
- Ruolo
	- Non danno beneficio ai pazienti con SM e ritmo sinusale
		- Utili nel diminuire la frequenza della risposta ventricolare nei pazienti con fibrillazione atriale
#### β-bloccanti e calcioantagonisti non-diidropiridinici
- Es. verapamil e diltiazem
- Ruolo
	- Stesso dei glicosidi digitalici
#### Warfarin
- Necessario per trattare i pazienti con SM e fibrillazione atriale o con una storia di tromboembolie

### Valvulotomia Mitralica
 ![Valvulotomia mitralica](https://i.imgur.com/XBfkYq8.jpg)



- A meno della presenza di controindicazioni, la valvulotomia è ==indicata nella stenosi mitralica (SM) isolata sintomatica== (classe funzionale NYHA II-IV) ==con un'area valvolare < 1,0 cm²/m²== di superficie corporea oppure < 1,5 cm² negli adulti di corporatura normale.
- La valvulotomia mitralica può essere eseguita con **due tecniche**: 
	- Percutanea con palloncino (PMBV, percutaneous mitral balloon valvotomy)
	- Chirurgica

#### Tecnica della PMBV

- Nella PMBV (Figg. 230-2 e 230-3) il **catetere** viene posizionato ==nell'atrio sinistro== con una ==puntura transettale== e un **singolo palloncino** viene spinto attraverso la valvola e quindi ==gonfiato a livello dell'orifizio valvolare==. 

##### Indicazioni

- I pazienti ideali hanno dei **lembi valvolari** relativamente ==duttili==, con ==poche== o assenti ==calcificazioni== commissurali. 
- Le **strutture sottovalvolari**, inoltre, ==non== dovrebbero essere troppo ==fibrotiche== o ispessite, né dovrebbero essere presenti trombi atriali sinistri. 
###### Criteri Ecocardiografici

- L'**ecocardiografia transtoracica** è utile nell'==identificare== i ==pazienti candidabili== alla procedura percutanea
- L'**ecografia transesofagea** viene utilizzata di routine ==per escludere trombi nell'atrio sinistro== 
- È stato sviluppato uno "**score ecocardiografico**" come aiuto nel guidare l'iter terapeutico. 
	- Questo punteggio tiene conto del **grado** di ==ispessimento==, di ==calcificazione== e di ==mobilità== dei lembi valvolari, oltre al grado di ispessimento delle strutture sottovalvolari.
	- Uno score basso indica una maggiore probabilità di successo della procedura percutanea.

##### Prognosi ed esiti

- I risultati a breve e a lungo termine di questa procedura in pazienti selezionati sono ==simili a== quelli ottenibili con la ==valvulotomia chirurgica==, ma con una minore morbilità e una minore mortalità periprocedurale. 
- La **sopravvivenza libera** da eventi nei pazienti giovani (< 45 anni) con valvole malleabili è ottima e ==raggiunge l'80-90% a 3-7 anni==.
	- La PMBV è diventata quindi la tecnica di scelta quando può essere eseguita da un operatore esperto in un grande centro.


#### A cielo aperto
##### Commissurotomia
- Nei pazienti in cui la PMBV non è possibile o non ha avuto successo e nei **molti pazienti** che ==presentano ristenosi==, è necessario prendere in considerazione una *valvulotomia a cielo aperto con bypass cardiopolmonare*. 
- Oltre ad aprire le commissure valvolari, è importante liberare i muscoli papillari e le corde tendinee, rimuovere le calcificazioni per migliorare la funzione valvolare e gli eventuali trombi atriali. 
	- La mortalità perioperatoria è del 2% circa.
- **Circa metà** di tutti i pazienti sottoposti a valvulotomia mitralica chirurgica ==necessita di un nuovo intervento== a distanza di una decina d'anni. 
###### Controindicazioni
- A meno che non si verifichi un'embolia sistemica ricorrente o si instauri una grave ipertensione polmonare (pressione polmonare arteriosa sistolica > 50 mmHg a riposo), la valvulotomia **non è raccomandata** **nei pazienti** con SM severa (AVM < 1.0 cm²) e ipertensione polmonare severa (PASP > 60 mmHg) completamente ==asintomatici== e/o affetti da una SM lieve (area valvolare mitralica > 1,5 cm²).

- **Pazienti gravide** con stenosi mitralica dovrebbero essere sottoposte a valvulotomia mitralica ==solo in caso di congestione polmonare scarsamente sensibile alla terapia medica==.
	- La **PMBV** è la ==strategia migliore== in questo contesto e viene effettuata con l'ausilio dell'ecografia transesofagea e una minima o assente esposizione ai raggi X.

##### Sostituzione della valvola mitralica
- **Attualmente**, tale intervento viene effettuato ==conservando l'attacco delle corde tendinee== per favorire il recupero funzionale del ventricolo sinistro. 

###### Indicazioni
- Data l'esistenza di ==complicanze a lungo termine== della sostituzione della valvola mitrale, i pazienti in cui la valutazione preoperatoria indichi la necessità di sostituzione valvolare devono essere **operati solamente** se 
	- ==Affetti da SM severa== 
		- Area valvolare mitralica < 1 cm² 
	- ==In classe NYHA III==
		- Sintomatici durante le normali attività quotidiane nonostante una terapia medica ottimale.
- La valvola deve essere giudicata funzionalmente non migliorabile dal chirurgo

###### Rischi
- La **mortalità perioperatoria** della sostituzione valvolare 
	- **Varia** con
		- L'età
		- La funzione del ventricolo sinistro 
		- La presenza di coronaropatia o di altre patologie associate. 
	- **In media** è del 5%
		- Minore nei pazienti giovani 
		- Può raggiungere il doppio nei pazienti anziani con comorbilità. 
###### Prognosi
- La **sopravvivenza totale a 10 anni dei sopravvissuti alla chirurgia è del 70% circa**.
- La **prognosi** a lungo termine è **peggiore** nei pazienti 
	- Più ==anziani== 
	- In quelli che ==preoperatoriamente== presentavano una ==grave compromissione funzionale== o una marcata diminuzione della portata cardiaca.
	- Con ipertensione polmonare e disfunzione del ventricolo destro.


#### Prognosi ed esiti

- Il successo di una valvulotomia è definito dal **dimezzamento del gradiente transvalvolare mitralico medio** e da un ==raddoppio dell'area valvolare mitralica==.
- La valvulotomia, sia transcatetere che chirurgica, determina un miglioramento dei sintomi, della situazione emodinamica e della sopravvivenza.
	- Tuttavia, ==non vi sono evidenze che la procedura migliori la prognosi dei pazienti== *con lieve sintomatologia*, a meno che non sviluppino ipertensione polmonare grave durante sforzo.
- **Quando** vi è **solo un lieve miglioramento** dei sintomi dopo valvulotomia, ciò indica che la procedura non è stata efficace, che ==ha indotto insufficienza mitralica o che era presente un'altra valvulopatia o miocardiopatia==.








---

# Reference
[[Malattie delle valvole cardiache]]

---
# Appendice

[^1]: Raro difetto congenito caratterizzato dalla presenza di una membrana anormale che divide in due camere l'atrio destro/sinistro
[^2]: area dell'orifizio valvolare è inferiore a 2 cm² circa

