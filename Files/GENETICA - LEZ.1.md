
# Scopo e utilità della genetica

Lo scopo della genetica è studiare la ==variabilità==, ossia come i caratteri si trasmettono.
Ma che cosa sono i caratteri? Sono l’aspetto, la fisiologia, il comportamento, la capacità di controllare le infezioni, la predisposizione alla malattia ecc.

La genetica medica può essere applicata per diverse funzioni:

* Analizzare le ==malattie familiari==; perché una malattia si trasmette in una famiglia e qual è la probabilità che la prole sia malata;
* ==Mappare i geni della malattia== che significa risalire al cromosoma in cui è posizionato il gene alterato;
* Conoscere il ==meccanismo molecolare del gene coinvolto== in una malattia;
* ==Fornire diagnosi e trattamento== alle patologie genetiche in quanto conoscere il meccanismo di un gene mi permette di trovare un target su cui agire in termini terapeutici. Il più delle volte però abbiamo a che fare con ==patologie multifattoriali== e quindi è più difficile agire a livello terapeutico;
* ==Consulenza genetica==
Il genetista medico è l’unico che può fare un’analisi di primo, secondo e terzo livello; in primis è necessario risalire all’albero genealogico; poi si può indirizzate il paziente al test genetico più appropriato e alla fine eseguire un’indagine clinica approfondita.

Una ==malattia congenita== è una malattia presente alla nascita, ma non è detto che sia a base genetica (ad esempio una rosolia contratta da madre in gravidanza provoca sul feto una malattia detta appunto congenita, ma che non ha basi genetiche bensì ambientali).

Le ==malattie genetiche== si distinguono in:
* Malattie ==cromosomiche==: comportano la perdita o l'acquisto di piccole o grosse porzioni di cromosoma.
* Malattie ==monogeniche==: malattie ereditarie legate all'alterazione di un singolo gene, ==seguono le regole di Mendel== (malattie mendeliane), ne fanno parte anche malattie legate a mutazioni del DNA mitocondriale (==malattie mitocondriali==).
* Malattie ==poligeniche multifattoriali==: alterazione di più geni che interagiscono con fattori ambientali per dare malattie (diabete mellito, malattie cardiache su base vascolare).

La malattia genetica più nota è la Sindrome di Down che rappresenta un’anomalia di tipo
cromosomico. Vi sono delle anomalie monogeniche dove ad essere coinvolto è un solo gene, come ad esempio l’Emofilia A. Vi sono anche patologie multifattoriali e mitocondriali.

Bisogna ricordare infatti che non siamo dotati solo di un genoma nucleare ma anche di un genoma mitocondriale che viene ereditato solamente dalla parte materna.
Una parte importante del lavoro del genetista è anche quella PRE-NATALE o in fase di impianto.

La genetica medica fornisce diagnosi sicure basate su test genetici, e può fornire anche una TERAPIA GENICA. In questo caso si va a sostituire il gene malato con un gene sano; non è così semplice in quanto bisogna riprodurre un network fisiologico e non tutte le malattie monogeniche possono essere trattate in questo modo. Sono in corso diversi trials e anche meccanismi di “taglia e cuci”, ma emergono però alcune problematiche etiche ancora in fase di discussione.

Il termine Genetica deriva dal greco γενετικός che significa “relativo alla nascita”; genetista in realtà è un termine più moderno in quanto i primi a trattare la genetica erano dei botanici, dei fisici, dei naturalisti, dei chimici.

Da Darwin si inizia a parlare di come gli organismi possono adattarsi all’ambiente e possono essere selezionati per vivere in un certo ambiente.

Segue Mendel che è il padre della genetica, per arrivare a Watson e Crick che hanno scoperto la doppia elica del DNA e poi al sequenziamento del DNA grazie alla PCR.

## HUMAN GENOME PROJECT

È un progetto iniziato alla fine degli anni ’80 – inizi anni ’90.
Solo nell’aprile del 2022 si è riusciti a pubblicare l’intero sequenziamento del genoma.
Questo ci ha permesso di decifrare il nostro codice genetico e di capire quali sono i geni coinvolti in determinate patologie anche se ancora oggi sono in corso degli studi per comprendere esattamente il ruolo di tutti i geni. Grazie a questo progetto, inoltre, si è potuto comprendere che non sono presenti 100.000 geni come si pensava, ma solamente un numero compreso tra 20-30 mila.
È emerso anche che tutte le regioni non codificanti (introni), che si pensava fossero inutili, sono importanti per la regolazione e la differenziazione tessuto specifica di alcuni geni.
Anche la parte telomerica è fondamentale per l’integrità del materiale genetico in corso di duplicazione.


## UTILIZZI DELLA GENETICA MEDICA
La genetica medica viene utilizzata in diversi ambiti (pensiamo ad esempio all’attività forense), tra i quali anche la nutrigenomica che ad esempio mette in relazione l’interazione dei geni con l’ambiente; si parla in realtà di epigenetica ossia di come modificazioni sovra genetiche, quindi non mutazioni vere e proprie, possano ritornare in uno stato fisiologico se ad esempio adottiamo un determinato stile alimentare.
Es. somministrazione dell’acido folico in gravidanza per evitare difetti nel tubo neurale.

Tutte le malattie genetiche comportano dei difetti a livello della cellula, e per questo è necessario comprendere la biologia di base per poter parlare di genetica.

# DNA e RNA
## DNA: L’ACIDO DESOSSIRIBONUCLEICO

Il DNA ha una struttura a ==doppia elica destrogira== con due filamenti avvolti l’uno sull’altro. Ha una lunghezza di 2m, ma ovviamente si trova compattato sotto forma di cromosomi grazie al processo di spiralizzazione. Abbiamo 20.000 geni che codificano per RNA o proteine.
Ogni cellula SOMATICA contiene 23 coppie di cromosomi, uguali a due a due, eccezion fatta per i cromosomi sessuali (XX,uomo; XY donna).
Il DNA è un polimero e può essere diviso in ==subunità== chiamate ==NUCLEOTIDI==, a loro volta formati da uno zucchero (desossiribosio), un gruppo fosfato e una base azotata. Si parla di ==NUCLEOSIDE== quando abbiamo solo lo zucchero legato con la base azotata.
Le basi azotate possono essere di due tipologie: ==purine== (A o G) o ==pirimidine== (C o T); inoltre, vi è una complementarità tra esse: l’adenina si lega con la timina formando 2 legami, mentre la guanina si lega con la citosina formando 3 legami.
I due filamenti che compongono la doppia elica corrono in direzioni opposte (==FILAMENTI ANTIPARALLELI==) e sono definiti SENSO ed ANTISENSO. Le estremità di ciascun filamento sono chiamate 5’ e 3’.
La ==replicazione del DNA è semiconservativa==, in quanto un filamento funge da stampo e l’altro si replica grazie alla DNA ==polimerasi che aggiunge nucleotidi a partire dall’innesco in DIREZIONE 5’ – 3’; si ha un filamento veloce ed uno lento che prevede la formazione dei frammenti di Okazaki, a loro volta uniti tra loro.==

5’ – 3’= catena FORWARD	3’ – 5’ = catena REVERSE

## RNA: L’ACIDO RIBONUCLEICO
È una molecola a singolo filamento contenente lo zucchero ribosio; a differenza del DNA al posto della timina troviamo la base azotata URACILE.

## IL DNA COME MATERIALE GENETICO
Il DNA è ==diverso nelle diverse specie== ed è in grado di custodire le informazioni che rendono diversa una specie dall’altra;
* È ==costante all’interno di una stessa specie==;
* È ==soggetto a mutazioni== che forniscono la variabilità genetica che permette agli organismi di evolversi nel tempo; ognuno di noi è un elemento unico;
Le popolazioni possono condividere dei ==POLIMORFISMI (varianti di un gene)== che li rendono diversi da un’altra popolazione; la SLA (sclerosi laterale miotrofica) in Italia si presenta con una modalità dominante, mentre in Finlandia la modalità dominante è benigna.
È vero che non esistono razze ma le condizioni climatiche, ad esempio, ci permettono di caratterizzare una popolazione da un’altra.
Il termina GENOMA si riferisce al DNA di tutto l’organismo, quindi sia a quello nucleare che a quello mitocondriale. Il genoma si divide in GENI, ed ogni gene è una sequenza di DNA che codifica per un carattere.

### DOGMA CENTRALE DELLA BIOLOGIA

Il dogma centrale della biologia postula la natura unidirezionale del trasferimento delle informazioni contenute nel codice genetico: dal DNA al RNA alle proteine.
Secondo il dogma centrale, il DNA serve da stampo per la propria duplicazione e per la biosintesi dei vari tipi di RNA. L'RNA porta a sua volta l'informazione per la biosintesi delle proteine, mentre non può servire da stampo per la sintesi di nuovo DNA.; le proteine, a loro volta, non possono modificare l’RNA o il DNA.
Fino a qualche decennio fa il dogma centrale si riteneva universalmente valido nel mondo vivente (anche se, come dice il termine stesso, si tratta di una affermazione non verificata sperimentalmente).
Negli ultimi decenni si sono scoperte eccezioni al dogma centrale, per esempio l’esistenza della ==trascrittasi inversa, dei retrovirus e dei prioni==.
Vi sono diversi tipi di RNA e solo una piccola parte è codificante; un esempio è l’RNA messaggero.

### COME SI LEGGE L’RNA MESSAGGERO?

La traduzione avviene. Nel citoplasma per mezzo del CODICE GENETICO che risulta essere letto a tripletta (chiamate CODONI). Vi sono ==64 possibile combinazioni==, di cui ==3 di arresto== ed ==1 di inizio== (METIONINA). Il codice risulta essere **UNIVERSALE, RIDONDANTE e DEGENERATO**. Universale perché codoni uguali in diverse specie identificano lo stesso amminoacido (anche se esistono delle eccezioni); ridondante perché più codoni identificano lo stesso amminoacido.

## GENOMA APLOIDE E DIPLOIDE
L’insieme dei cromosomi presenti in un individuo costituisce il CORREDO CROMOSOMICO UMANO. Esso è costituito da 23 coppie di cromosomi, uguali a due a due, eccezion fatta per i cromosomi sessuali (XY nell’uomo e XX nella donna). Questo si chiama corredo DIPLOIDE. Ogni cellula somatica umana quindi racchiude 46 cromosomi.
Unica eccezione a questa regola sono i GAMETI, che presentano un corredo APLOIDE (n=23).

# CICLO CELLULARE
È una serie di eventi che permettono la duplicazione della cellula;
- MITOSI: tipica di cellule somatiche. È il processo fondamentale per la crescita dell’organismo e per il ricambio cellulare. Dalla cellula «madre» origineranno due cellule figlie con lo stesso patrimonio genetico.
- MEIOSI: processo costituito da due divisioni sequenziali che formano cellule figlie con corredo aploide.
* INTERFASE: è’ l’intervallo tra 2 divisioni e occupa la maggior parte del ciclo, è suddivisa in 3 fasi: G1 (la cellula si accresce), S (il DNA si duplica), G2 (la cellula si separa per mitosi).
* MITOSI (divisione nucleare)
* CITODIERESI (divisione del citoplasma) e formazione delle due cellule figlie;

MITOSI
1. Profase: I ==cromosomi si condensano== e sono ben visibili. Ognuno di essi è formato dai due cromatidi fratelli. L’involucro nucleare comincia a disgregarsi e si forma il ==fuso mitotico== che alla fine della profase avanzata entra in contatto con i centrioli dei cromosomi. (leptotene zigotene pachitene dioplotene diacinesi)
2. Metafase: ==I cromosomi si posizionano al centro della cellula== e formano la piastra metafasica.
3. Anafase: I cromatidi fratelli si separano e ==migrano ai poli opposti== per effetto dell’accorciamento dei microtubuli del fuso mitotico a cui sono legati.
4. Telofase: ==I cromosomi si despiralizzano== e ricostituiscono la cromatina. Si formano i nuclei delle cellule figlie. Inizia la CITODIERESI, ossia la separazione del citoplasma a livello del ==solco equatoriale.==

MEIOSI
Consiste in due divisioni consecutive.
1. MEIOSI I: divisione ==RIDUZIONALE== perché il patrimonio genetico si dimezza. In ogni cellula figlia i cromosomi sono costituiti da due cromatidi fratelli.

1. MEIOSI II: divisione ==EQUAZIONALE== perché il patrimonio genetico rimane invariato (i due cromatidi fratelli si separano).

Ricordiamo che:
In entrambi i processi di divisione il DNA si duplica una volta: la mitosi comporta però solo una divisione del nucleo e produce due cellule diploidi; la meiosi comprende due divisioni del nucleo e produce quattro cellule aploidi.
Nella mitosi i cromatidi fratelli di un determinato cromosoma sono identici; nella meiosi invece, se durante la profase I ha avuto luogo un ==crossing-over, i cromatidi fratelli possono essere diversi.==
Nella meiosi il numero di cromosomi che si dispongono nella piastra metafasica è la metà rispetto al nucleo mitotico.

Nella mitosi ciascun cromosoma si comporta in modo indipendente dal suo omologo; inoltre, durante l’anafase, sono i cromatidi ad essere trascinati ai poli opposti della cellula. Se all’inizio di una divisione mitotica abbiamo un cromosoma C, alla fine in entrambi i nuclei figli ritroviamo un cromosoma C, ciascuno costituito da un singolo cromatidio. Grazie alla duplicazione del DNA, ciascuna cellula figlia si trova ad avere le due serie complete di cromosomi (una di origine paterna e una di origine materna).

Nella meiosi le cose vanno diversamente: quando si formano le sinapsi, i cromosomi di origine materna si appaiano ai loro omologhi paterni. Poi, durante l’anafase I, gli omologhi si separano: ciò assicura che ciascun nucleo figlio riceva un rappresentante di ogni coppia. Per esempio, in una cellula umana, alla fine della meiosi I ogni nucleo figlio contiene 23 dei 46 cromosomi di partenza. In tal modo il numero cromosomico si dimezza passando da diploide ad aploide. Inoltre, la meiosi I assicura a ogni nucleo figlio una serie completa di cromosomi.

Ovviamente questo è un argomento di biologia cellulare, quindi, va ripassato dagli appunti di Pezzi, poiché non è programma di genetica!


# GREGOR MENDEL
Gregor Mendel (1822-1894), monaco e naturalista, condusse esperimenti di genetica in un orto del monastero di Brno, nell’odierna Repubblica Ceca.
Effettuò uno studio osservazionale utilizzando le piante di piselli.

## PRIMO ESPERIMENTO: SCOPERTA LINEA PURA
In quest’esperimento incrociò una linea pura, ossia la linea che presentava lo stesso carattere. Incrociando piante di questo tipo, otteneva lo stesso carattere; es. piante di piselli gialli e lisci incrociati tra loro mi danno sempre una pianta di piselli gialli e lisci.

### LA PRIMA LEGGE DI MENDEL
Incrociando due linee pure differenti, ad esempio piselli gialli e lisci e piselli verdi e rugosi, notò come gli individui ibridi della prima generazione filiale (F1) manifestassero solo uno dei tratti presenti nella generazione parentale (P). Questa fu definita LINEA IBRIDA.
Inoltrò scoprì che se incrociamo due linee pure, il tratto che compare in F1 è il tratto dominante (PP), mentre il tratto recessivo (pp) non appare nella prima generazione filiale.
Questa è definita **Legge Della Dominanza**

### LA SECONDA LEGGE DI MENDEL: LEGGE DELLA SEGREGAZIONE
	Nella seconda generazione filiale (F2), ottenuta per autoimpollinazione di F1, si manifestano sia il tratto dominante sia quello recessivo in rapporto 3:1.x

RICORDIAMOCI CHE: Gli elementi unitari dell’ereditarietà oggi sono chiamati geni e le diverse forme di uno stesso gene sono gli alleli. Un individuo si dice omozigote per un gene se ha due alleli uguali. Se invece i due alleli presenti sono diversi l’individuo è eterozigote per quel gene.

L’insieme degli alleli che determinano un certo carattere è definito genotipo (per esempio, ll). La caratteristica fisica che essi determinano viene detta fenotipo (per esempio, seme rugoso).

#### QUADRATO DI PUNNET
![[Immagine1.jpg]]
È un modo per prevedere le combinazioni alleliche risultanti da un incrocio.
Se su un lato si riportano i gameti femminili (aploidi) e sull’altro quelli maschili (aploidi), all’interno si otterranno tutti i possibili genotipi (diploidi).

Il **==testcross==** determina se un organismo con fenotipo dominante è omozigote o eterozigote.
L’individuo in esame viene incrociato con un omozigote recessivo e si osserva il fenotipo della progenie.

### TERZA LEGGE DI MENDEL: L’ASSORTIMENTO INDIPENDENTE
Durante la formazione dei gameti, geni diversi si distribuiscono l’uno indipendentemente dall’altro. La meiosi spiega questo assortimento poiché gli alleli di geni diversi segregano in modo indipendente gli uni dagli altri durante la metafase I della meiosi.
I cromosomi furono scoperti in seguito a Mendel (1902) e la loro scoperta non fece altro che confermare le sue teorie.

__Fenilchetonuria__: è una malattia recessiva causata da un’alterazione che provoca l’accumulo di fenilalanina che comporta un grave deficit mentale. Questa può essere bloccata con una dieta povera di fenilalanina e l’ambiente può modificare l’espressione della malattia.
