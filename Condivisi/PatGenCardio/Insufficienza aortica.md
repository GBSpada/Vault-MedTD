---
stato: ideaL
tags:
  - MedicinaInterna
  - Cardiologia
sistema/apparato:
  - CardioCircolatorio
---
2024-01-21 16:04

--- 
# Cardiologia: Harrison
![](https://i.imgur.com/nm3pNDn.png)
## Epidemiologia
- Circa i **tre quarti** dei pazienti con **insufficienza aortica pura** o predominante ==sono maschi==
	- Nelle **donne** è invece ==più frequente== un'insufficienza valvolare primaria ==associata a patologia mitralica==.
## Eziologia
- L'insufficienza aortica può essere causata da una valvulopatia primitiva o da una malattia primitiva della radice aortica.

### Valvulopatia Primitiva 
#### Febbre reumatica
- In **circa due terzi dei pazienti**, l'insufficienza aortica è ==di origine reumatica==, con ispessimento, deformazione e accorciamento delle cuspidi valvolari aortiche che impediscono la corretta chiusura della valvola durante la diastole e l'apertura durante la sistole. 
	- Un'eziologia reumatica è ==molto meno comune in pazienti con insufficienza aortica isolata senza un'associata valvulopatia mitralica==. 
#### Alterazioni congenite
- Pazienti con [[Cardiopatie congenite nell'adulto#Stenosi aortica valvolare (bicuspidia?)|valvola aortica bicuspide congenita]] possono sviluppare un'==insufficienza aortica predominante==.
- **Fenestrazioni congenite** della valvola aortica, in alcuni casi, producono ==insufficienza aortica lieve==.
- La [[Cardiopatie congenite nell'adulto#Morfologia|stenosi sottovalvolare membranosa]] spesso porta a ispessimento e fibrosi dei lembi valvolari con un'insufficienza aortica secondaria. 
- Il **prolasso di una cuspide aortica**, che determina un'insufficienza aortica cronica progressiva, si presenta 
	- In circa il 15% dei pazienti con un [[Cardiopatie congenite nell'adulto#Difetti del setto interventricolare (DIV)|difetto interventricolare]]
	- **Isolato**
	- Come **conseguenza di una degenerazione mixomatosa** che a volte è associata al coinvolgimento della valvola mitrale (pag. 1432) e/o della tricuspide.

#### Patologie infiammatorie/infettive
- L'insufficienza aortica può essere dovuta a **endocardite infettiva** che può portare alla perforazione o erosione di uno o più lembi valvolari
	- Si sviluppa **su** una **valvola** 
		- Precedentemente ==colpita da malattia reumatica==
		- ==Congenitamente deformata==
		- Raramente, ==normale==
- I lembi valvolari possono andare incontro a ==fibrosi e retrazione== anche in corso di **sifilide** o **spondilite anchilosante**, contribuendo ulteriormente all'insufficienza aortica che deriva primariamente dalla dilatazione della radice aortica.

#### Altre condizioni 
- Nonostante la **rottura traumatica** e l'**avulsione della valvola aortica** siano cause *poco comuni* di insufficienza aortica acuta, queste rappresentano le ==lesioni gravi più frequenti nei pazienti che sopravvivono a traumi cardiaci non penetranti==. 
- La **coesistenza di una stenosi aortica** emodinamicamente significativa con insufficienza aortica solitamente ==esclude tutte quelle forme rare== di insufficienza aortica \1]
- Nei pazienti con insufficienza aortica dovuta a interessamento primitivo della valvola si può verificare una **dilatazione secondaria dell'annulus aortico** che aumenta il rigurgito.

### Malattia Primitiva della Radice Aortica (Ectasia Annulo-Aortica) 
- L'insufficienza aortica può anche essere dovuta a una **marcata dilatazione dell'aorta ascendente in assenza di un coinvolgimento delle cuspidi valvolari**; 
	- Provocata dall'allargamento dell'annulus aortico e dalla ==conseguente separazione dei lembi==.
- La **degenerazione cistica della media** dell'aorta ascendente, può o meno essere associata ad altre condizioni che possono dilatare l'annulus aortico e portare a un'insufficienza aortica progressiva
	- Della sindrome di Marfan
	- Della dilatazione idiopatica dell'aorta
	- Dell'ectasia annulo-aortica
	- Dell'osteogenesi imperfecta 
	- Dell'ipertensione arteriosa severa  

- In alcuni casi, l'insufficienza aortica è dovuta a una **dissezione aortica retrograda** che coinvolge l'anello valvolare. 
- La **sifilide** e la **spondilite anchilosante reumatoide** possono provocare un'infiltrazione cellulare e un ==processo fibrotico a carico della media dell'aorta== toracica, con conseguente dilatazione aortica, formazione di aneurismi e comparsa di insufficienza valvolare grave.
	- In caso di interessamento luetico dell'aorta, attualmente di rarissimo riscontro, il coinvolgimento dell'intima può provocare il restringimento degli osti coronarici e determinare ischemia miocardica.
## Fisiopatologia

- Il **volume totale di sangue del ventricolo sinistro** [^2] è ==aumentato== nei pazienti con insufficienza aortica.
	- In quelli con **insufficienza aortica da ampia apertura** (pura), il *volume rigurgitante* può essere della ==stessa entità della gittata anterograda==
- A differenza dell'insufficienza mitralica, nella quale una frazione della gittata sistolica viene spinta in atrio sinistro a bassa pressione, nell'insufficienza aortica ==tutto il volume di sangue espulso dal ventricolo sinistro in sistole deve essere spinto in una camera ad alta pressione, l'aorta==. 

### Meccanismi di Compenso

- Il **principale** meccanismo di compenso dell'insufficienza aortica è rappresentato dall'==aumento del volume telediastolico== [^3].
#### Inizialmente
- La **dilatazione** e l'**ipertrofia eccentrica** del ventricolo sinistro consentono a questa camera di espellere un ==maggior volume di sangue senza== che ciò richieda un ==aumento dell'accorciamento relativo delle singole miofibrille==.
	- Quindi, un paziente con insufficienza aortica grave può presentare 
		- Una **gittata sistolica** effettiva ==normale== 
		- Una **frazione di eiezione** ==normale== [^4]
		- Un **volume** e a **una pressione telediastoliche** del ventricolo sinistro ==aumentabili==.
	- Nell'insufficienza aortica cronica spesso si osserva un **ispessimento considerevole della parete ventricolare sinistra**
		- All'autopsia, il cuore di questi pazienti è spesso di dimensioni enormi e a volte supera i 1000 g di peso -> *Cardiomegalia* 
- D'altra parte, secondo la [[legge di Laplace]]
	- La ==dilatazione== del ventricolo sinistro ==aumenta la tensione== sistolica ==di parete== richiesta ==per== sviluppare un determinato valore di ==pressione sistolica==. 
	- Nell'insufficienza aortica cronica sono quindi **aumentati sia il precarico che il postcarico** del ventricolo sinistro.


#### Fasi Terminali
- **Alla fine**, questi **sistemi** di compenso, tuttavia, ==perdono di efficacia==. 
	- Quando la funzione ventricolare sinistra si deteriora, il volume telediastolico, la frazione di eiezione e la gittata anterograda diminuiscono
	- Spesso il deterioramento della funzione ventricolare sinistra precede la comparsa dei sintomi. 

### Pressione e Flusso

- Nel corso della diastole, il **gradiente pressorio** tra aorta e ventricolo sinistro, responsabile del flusso di rigurgito, ==si riduce progressivamente==
	- Il che spiega il caratteristico [[#Auscultazione|soffio in decrescendo]]. 
- Nei pazienti con **insufficienza aortica cronica grave**, le ==pressioni== nell'aorta e nel ==ventricolo sinistro tendono a equilibrarsi== ==verso la telediastole==
	- Soprattutto quando la frequenza cardiaca è rallentata. 
- Nei pazienti con **insufficienza aortica acuta severa**, il ventricolo sinistro non è in grado di sopportare il sovraccarico di volume rigurgitato. 
	- La **compliance del ventricolo sinistro** è ==normale o ridotta== 
	- La **pressione diastolica** del ventricolo sinistro ==aumenta rapidamente==, in alcuni casi più di 40 mmHg
		- **Verso la fine della diastole**, la ==pressione del ventricolo sinistro può eccedere quella dell'atrio sinistro== e questo gradiente pressorio inverso determina la chiusura anticipata della valvola mitrale.

### Conseguenze Cliniche

- La **portata cardiaca** nell'insufficienza aortica cronica grave
	- È ==normale== o solo lievemente ridotta ==a riposo== 
	- ==Non aumenta== fisiologicamente ==durante l'esercizio== fisico. 
- **Segni precoci di insufficienza** ventricolare sinistra sono rappresentati dalla **riduzione**
	- *Dell'accorciamento frazionale sistolico* [^5] 
	- ==Della frazione di eiezione==.
- Nelle **fasi più avanzate** della malattia si può osservare 
	- Un ==incremento delle pressioni==
		- Nell'atrio sinistro
		- Nei capillari polmonari
		- Nell'arteria polmonare 
		- Nel ventricolo destro
	- Una ==riduzione della portata anterograda== a riposo.

### Ischemia Miocardica

- Nell'insufficienza aortica si può verificare ischemia miocardica in quanto la dilatazione ipertrofica del ventricolo sinistro e l'aumento della pressione sistolica del ventricolo stesso tendono ad **aumentare il consumo miocardico di ossigeno**.
	- Inoltre, la **circolazione coronarica** avviene in gran parte ==durante la diastole==, ==quando la pressione arteriosa di questi pazienti è inferiore ai valori normali==, il che riduce ulteriormente la pressione di perfusione coronarica.
- L'associazione di incremento del fabbisogno miocardico di ossigeno e riduzione della perfusione coronarica può causare **ischemia** miocardica, ==in particolare del subendocardio==, anche in assenza di una coronaropatia concomitante.

## Manifestazioni cliniche e Anamnesi

- A volte l'**anamnesi** ==orienta verso== un episodio di ==endocardite== infettiva ==sovrapposta a una valvulopatia== aortica reumatica o congenita
	- Spesso l'**episodio infettivo** precipita o ==aggrava== in maniera significativa ==il quadro== sintomatologico ==preesistente==.

### Insufficienza Aortica Acuta

- Nei pazienti con grave insufficienza aortica acuta, come quella che si verifica a seguito di endocardite infettiva, dissezione aortica o trauma, **il ventricolo sinistro esaurisce rapidamente i suoi meccanismi di compenso**, con il risultato di un rapido incremento della pressione telediastolica ventricolare e quindi con incremento delle pressioni nell'atrio sinistro e nei capillari polmonari. 
- Possono svilupparsi rapidamente condizioni patologiche come:
	- Edema polmonare
	- Shock cardiogenao 

### Insufficienza Aortica Cronica

- Gli individui affetti da grave insufficienza aortica cronica possono rimanere **asintomatici anche per periodi di 10-15 anni**. 
- Tuttavia, **un sintomo** precoce può essere rappresentato da una spiacevole percezione del battito cardiaco (==cardiopalmo==), soprattutto a riposo in posizione supina.
	- La tachicardia sinusale provocata dall'esercizio fisico o da emozioni e i battiti ectopici ventricolari possono determinare ==fastidiose palpitazioni e cefalea pulsante==.
- Questi sintomi possono durare per molti anni prima della comparsa della dispnea da sforzo, che di solito è il primo sintomo connesso alla riduzione della riserva cardiaca. 

#### Sintomi Avanzati

Compaiono poi:
- ==Ortopnea==
- ==Dispnea parossistica notturna==
- ==Sudorazione profusa==

- Anche nei pazienti giovani sono di frequente riscontro **precordialgie non necessariamente dovute a coronaropatia**.
- Si possono osservare crisi di angina a riposo o sotto sforzo; l'**angina notturna da decubito** è un sintomo particolarmente fastidioso ed è frequentemente accompagnata da intensa sudorazione.
	- Gli **episodi anginosi** possono essere prolungati e ==spesso non rispondono alla nitroglicerina== sublinguale.
- Le **fasi più avanzate** della malattia sono caratterizzate dalla tendenza 
	- Alla ==ritenzione idrica== 
	- All'==epatomegalia== con ==edema della caviglia== e ascite.

## Esame obiettivo
- Il paziente con **insufficienza aortica grave** presenta ==chiari segni della malattia==, consistenti in 
	- Pulsazione di tutto il corpo
	- Movimento pulsatorio della testa che accompagna ogni sistole 
	- Arterie pulsanti. 
- L'**esame obiettivo** deve essere volto all'==individuazione di cause predisponenti== come 
	- La sindrome di Marfan
	- La spondilite anchilosante 
	- Difetti del setto interventricolare.

### Polso arterioso
#### Segni caratteristici dell'Insufficienza Aortica Pura

- *Polso celere o collassante o di Corrigan*
	- Un ==rapido incremento del polso arterioso==, che ==collassa rapidamente== quando la pressione arteriosa scende rapidamente in telesistole e protodiastole
- *Polso capillare di Quincke*
	- Un tipico ==alternarsi di iperemia e pallore del letto ungueale== quando viene applicata una ==pressione all'estremità dell'unghia==. 
- Sulle **arterie femorali** 
	- *Segno di Traube*
		- **Tono** detto "==a colpo di pistola=="  
	- *Segno di Durozicz*
		- Esercitando una **lieve compressione del vaso con lo stetoscopio** si può apprezzare un ==soffio denominato "vaci veni"== 
#### Misurazione
- La **pressione differenziale** è:
	- La **sistolica** a volte raggiunge i ==300 mmHg== 
	- La **diastolica** ==si riduce==.
- La misurazione della pressione arteriosa diastolica con lo sfigmomanometro **può essere resa imprecisa** dal fatto che ==spesso i toni sono percepibili anche con la cuffia== dello sfigmomanometro completamente ==sgonfia==.
- Comunque, il **livello** di pressione **registrato** nella [[Diagnosi delle malattie cardiovascolari#**Fase IV**|Fase IV]] ==corrisponde generalmente abbastanza bene== alla vera pressione diastolica intraarticolare.
#### Evoluzione
- **Con la progressione della malattia** e l'**aumento della pressione telediastolica del ventricolo** sinistro, ==può aumentare anche la pressione arteriosa diastolica== dato che la pressione aortica diastolica non può scendere al di sotto della pressione telediastolica del ventricolo sinistro. 
	- Per lo stesso motivo, l'insufficienza aortica acuta severa può essere associata a un aumento solo leggero della pressione arteriosa differenziale. 
	- Questi **pazienti** sono invariabilmente ==tachicardici== 
		- La frequenza cardiaca aumenta nel **tentativo** ==di preservare la portata cardiaca==.

### Palpazione 
- Nei pazienti con insufficienza aortica cronica severa l'**ilo del ventricolo sinistro** è ==dislocato lateralmente e inferiormente==.
- Sono **evidenti** le ==espansioni sistoliche== con le successive ==retrazioni diastoliche== dell'apice.
#### Fremiti
- Lungo il ==margine sternale sinistro== si può apprezzare spesso un **fremito diastolico** 
- A livello dell'==incisura soprasternale== si rileva un **fremito sistolico** 
	- Questo fremito sistolico e il soffio che lo accompagna sono **dovuti** all'==aumento del flusso di sangue attraverso l'orifizio aortico== e non sono necessariamente dovuti alla presenza di una stenosi aortica associata. 
	- ==Trasmesso lungo le arterie carotidi==
		- Nella maggior parte dei pazienti affetti da insufficienza aortica, pura o associata a stenosi, la palpitazione o la registrazione dei polsi arteriosi carotidi dimostrano la presenza di un [[Diagnosi delle malattie cardiovascolari#*pulsus bisferiens* (o ==bifido==)|pulsus bisferiens]], caratterizzato dalla presenza di due onde sistoliche separate da un valle

### Auscultazione
https://www.youtube.com/watch?v=uZysrKXHJMM
- Le caratteristiche auscultatorie dell'insufficienza aortica sono accentuate dall'esercizio isometrico (per es., handgrip), che aumenta le resistenze sistemiche. 
#### Toni
- Nell'insufficienza aortica grave il **tono di chiusura** (A2) **della valvola aortica** è di solito ==assente==
- È **comune** il riscontro di un ==terzo== e a volte anche di un ==quarto tono==.
	- Nell'insufficienza aortica *acuta grave* l'aumento della pressione telediastolica ventricolare sinistra può determinare una ==chiusura precoce della valvola mitrale== e in questi casi si apprezzano 
		- Un tono mesodiastolico
		- Un primo tono lieve o addirittura assente
		- Una pressione differenziale non particolarmente aumentata e un breve soffio diastolico.
#### Soffio diastolico

- Il **soffio** dell'insufficienza *aortica cronica* è un soffio ==diastolico in calando ad alta frequenza==
	- Si ascolta meglio a livello del ==terzo spazio intercostale sinistro==.
##### Durata ed esecuzione
- **Insufficienza lieve** -> soffio di ==breve== durata
	- Quando il soffio è **lieve**, può essere apprezzato meglio con
		- Il ==diaframma dello stetoscopio== 
		- Il paziente 
			- In posizione seduta e rivolta verso l'avanti
			- In ==espirazione forzata==
- **Con l'aggravarsi** dell'insufficienza -> più intenso e prolungato ==fino a== divenire ==olodiastolico==.

##### DDx iniziale
- Nei pazienti
	- Con **insufficienza** valvolare aortica **primitiva**
		- Il soffio diastolico di solito è meglio percepibile ==lungo il margine sternale sinistro==;
	- Con **insufficienza aortica secondaria a dilatazione aneurismatica dell'aorta ascendente**
		- Viene percepito meglio lungo il ==margine sternale destro==
- Un soffio diastolico con **caratteristiche musicali** orienta verso l'==eversione di una cuspide aortica che vibra== nel flusso di sangue rigurgitante.

#### Soffio Sistolico
- Nell'**insufficienza aortica isolata** si apprezza frequentemente anche un ==soffio obiettivo mesosistolico== 
	- ==A livello della base del cuore== che ==viene trasmesso al *giugulo*== e ai vasi del collo.
- Questo soffio può essere di tonalità molto alta anche in assenza di un'ostruzione organica significativa

#### Soffio di Auslin Flunt

- Nei pazienti con insufficienza aortica si apprezza spesso un terzo soffio, il cosiddetto *soffio di Auslin Flunt*
- Si tratta di un **rullio mesodiastolico a bassa frequenza**
	- Probabilmente provocato dalle ==vibrazioni del lembo anteriore della mitrale== investito dal flusso rigurgitante dall'aorta. 
- Questo soffio, tuttavia, ==non sembra essere associato a un'ostruzione significativa della valvola mitrale==.


## Esami strumentali
### Elettrocardiogramma
- Nei pazienti con insufficienza aortica cronica grave, l'elettrocardiogramma dimostra evidenti segni di ==ipertrofia ventricolare sinistra==.
- Questi pazienti presentano frequentemente, inoltre, una ==depressione del tratto ST== e un'==inversione dell'onda T nelle derivazioni I, aVL, V5, V6==
	- Sovraccarico ventricolare sinistro
- La comparsa di una **deviazione assiale sinistra** e di un **allargamento del QRS** denota una ==miocardiopatia diffusa==, che in genere è associata a ==fibrosi disseminata== ed è un segno prognosticamente sfavorevole.

### Ecocardiogramma
#### Reperti
- L'esame ecocardiografico evidenzia:
	- Una **cinesi** ==normale o aumentata== **della parete posteriore** finché la contrattilità miocardica non diminuisce.
	- Una caratteristica vibrazione (*fluttering*) ==ad alta frequenza del lembo anteriore della mitrale==
		- Prodotta dall'impatto del getto rigurgitante dall'aorta.
	- L'**eventuale** 
		- ==Dilatazione dell'annulus== aortico 
		- ==Dissezione aortica o della radice==
	- Nei pazienti con **valvulopatia primitiva**, a volte si apprezzano l'==ispessimento della valvola aortica== e l'==incompleta chiusura dei lembi==.

#### Doppler
- Anche le tecniche ecocolor-Doppler di imaging del flusso sono molto sensibili nella diagnosi di insufficienza aortica e l'ecocardiografia Doppler è utile nel definirne la gravità. 

- Nell'**insufficienza aortica severa**:
	- Il **diametro del getto centrale di rigurgito** è ==maggiore del 65% del diametro del tratto d'efflusso== del ventricolo sinistro.
	- Il **volume del rigurgito** è ==maggiore di 60 ml/battito==.
	- La **frazione di rigurgito** è ==maggiore del 50%== ed
	- È **presente** un'==inversione diastolica del flusso nell'aorta toracica discendente== prossimale.

- Il **profilo** del Doppler **continuo** mostra un ==tempo di decelerazione rapido nei pazienti con insufficienza aortica acuta severa==, dovuto al rapido aumento della pressione diastolica del ventricolo sinistro. 
	- L'ecocardiografia bidimensionale seriale risulta utile nella valutazione della funzionalità ventricolare sinistra e nel rilevare una disfunzione progressiva del miocardio.

### Quadro radiologico
- Nell'**insufficienza aortica cronica severa**,
	- **Nella proiezione anteroposteriore**
		- L'apice cardiaco è spostato in basso e verso sinistra 
	- **Nelle proiezioni obliqua anteriore sinistra e laterale**
		- Il ==ventricolo sinistro è dislocato posteriormente fino alla colonna vertebrale==
- **Quando** l'insufficienza aortica è invece dovuta a una **malattia della parete dell'arteria**, si osserva la ==dilatazione aneurismatica dell'aorta== che, **in proiezione laterale**, può riempire lo spazio retrosternale. 


>[!warning] Nota bene:
>L'==ecocardiografia e l'angio-TC sono più sensibili== della radiografia del torace nel rilevare una dilatazione della radice aortica.

### Cateterismo cardiaco ed esame angiografico
- Quando necessario, il cateterismo cardiaco destro, sinistro e l'angiografia con mezzo di contrasto possono ==confermare l'entità del rigurgito e valutare la funzione ventricolare sinistra==.
- La *coronarografia* può essere eseguita **preoperatoriamente** per evidenziare la ==coesistenza di un'eventuale coronaropatia==.













--- 
## Terapia

### Medica

#### Insufficienza aortica acuta
La terapia di scelta è ***CHIRURGICA***.

##### Raccomandazioni
- I pazienti con insufficienza aortica acuta severa possono rispondere ai ==diuretici== e ai ==vasodilatatori== per via endovenosa ([[Condivisi/FarmacologiaBruno/Ossido nitrico#Nitroprussiato di sodio|Nitroprussiato di sodio]]),
	- Poiché la **stabilità clinica è di breve durata** ed è ==necessario un trattamento chirurgico== urgente.
##### Controindicazioni
- La **contropulsazione aortica** è ==controindicata==.
- Vanno inoltre ==evitati== i **beta-bloccanti** al fine di non ridurre ulteriormente la portata e la frequenza cardiaca 
	- La riduzione di quest'ultima allunga proporzionalmente la diastole e quindi la durata del rigurgito. 

#### Insufficienza aortica cronica
##### Trattamento della sintomatologia
- La **sintomatologia precoce** di dispnea e intolleranza allo sforzo ==risponde al trattamento con diuretici== 
	- Possono essere ==utili anche i vasodilatatori== 
		- ACE-inibitori, calcio-antagonisti diidropiridinici e idralazina
	- La **chirurgia** può quindi essere eseguita ==in condizioni più controllate==.
##### Vasodilatatori
- È più **controverso**, invece, l'**utilizzo** di ==vasodilatatori per prolungare la fase di compenso== dell'insufficienza aortica severa ==prima dell'esordio dei sintomi== o dello sviluppo di una disfunzione ventricolare sinistra. 
- È invece **ampio il consenso** degli esperti riguardo alla ==necessità di controllare la pressione arteriosa sistolica== (obiettivo <140 mmHg) nei pazienti con insufficienza aortica cronica, e i **vasodilatatori** sono un'==ottima prima scelta come agenti ipertensivi==.
	- È ==spesso difficile ottenere un controllo adeguato== in questi pazienti a causa dell'aumentato volume d'eiezione. 
##### Condizioni concomitanti
- Le **aritmie cardiache** e le **infezioni sistemiche** sono ==mal tollerate== e ==devono essere trattate prontamente e con energia==.
- I pazienti con **aortite sifilitica** devono essere trattati con un ==ciclo completo di terapia penicillina==.
- I **beta-bloccanti** possono essere utili nei pazienti giovani con ==sindrome di Marfan== e un'==insufficienza aortica solamente lieve== o assente per controllare la velocità di dilatazione della radice aortica. 
- La **nitroglicerina** e i **nitrati** a lunga durata d'azione sono *utili*
	- Anche se ==non si sono dimostrati così efficaci come nel caso dei pazienti affetti da coronaropatia o da stenosi aortica==.
- I pazienti con ==insufficienza aortica severa== devono **evitare l'esercizio fisico isometrico**.

### Chirurgica

- Nel **valutare l'indicazione** e il **momento** più opportuno **per intervenire chirurgicamente**, vanno tenuti in considerazione ==due punti==:
	1. I ==pazienti== con insufficienza aortica severa diventano in genere ==sintomatici solo dopo== che si è sviluppata una ==disfunzione miocardica==.
	2. Quando è eseguito **con eccessivo ritardo** (>1 anno dall'esordio dei sintomi o della disfunzione miocardica), il trattamento chirurgico ==non ripristina la normale funzione del ventricolo sinistro==.

#### Follow-Up Clinico nei Pazienti con Disfunzione Ventricolare Sinistra

- Quindi è necessario sottoporre questi pazienti a un attento follow-up clinico con **opportuni esami non invasivi**
	- Preferibilmente con ==ecocardiografia== a intervalli di 6 mesi.
- Ciò consente di sottoporre il paziente a intervento chirurgico nel **momento più opportuno**
	- ==Dopo== la comparsa dei ==primi sintomi== di disfunzione ventricolare sinistra, ma ==prima== della comparsa di ==sintomi gravi==. 
- L'intervento può essere **differito fino a** quando 
	- Il paziente resta asintomatico 
	- Mantiene una funzione ventricolare sinistra normale.

#### Indicazioni per la Sostituzione Valvolare Aortica
- La **sostituzione valvolare aortica** è indicata nei pazienti con insufficienza aortica severa *sintomatici*, ==indipendentemente dalla funzione== del ventricolo sinistro.
- In generale, l'intervento è indicato nei pazienti asintomatici con ==forma severa e una progressiva disfunzione ventricolare sinistra== definita da 
	- Una FE del ventricolo sinistro <50%
	- Un diametro telesistolico >55 mm
	- Un volume telesistolico >55 ml/m², 
- Oppure 
	- Un diametro diastolico del ventricolo sinistro >75 mm.
- Dimensioni minori possono essere poste come limite in pazienti di statura più piccola. 

#### Evoluzione delle Opzioni Chirurgiche per l'Insufficienza Aortica
- Le **opzioni** di trattamento chirurgico della valvola e della radice aortica si sono ==molto ampliate== nell'ultimo decennio.
- In genere, nei pazienti che presentano un'insufficienza aortica di **origine reumatica** e nella **maggior parte dei pazienti con altre forme** di insufficienza, è necessario sostituire la valvola aortica con una ==protesi meccanica o biologica==. 
- L'**intervento primario** di valvuloplastica è ==raramente possibile== 
	- **Un caso** ad esempio è un ==lembo== che viene ==perforato== nel corso di quando viene distaccato dall'annulus aortico a causa di un trauma toracico.
- **Quando** l'insufficienza aortica è dovuta a una ==dilatazione aneurismatica== dell'annulus e dell'aorta ascendente, è **possibile ridurre** l'insufficienza ==senza sostituire la valvola==
	- ==Restringendo l'annulus==
	- Effettuando l'escissione di una porzione della radice aortica

#### Conservazione dei Lembi Valvolari e Rischi Associati all'Intervento
- La conservazione dei lembi valvolari nativi è **possibile** in circa il ==50% dei pazienti con insufficienza aortica acuta nel contesto di una dissezione aortica di tipo A==.
- In **altre condizioni**, tuttavia, l'insufficienza valvolare viene risolta mediante la ==sostituzione== della valvola aortica e l'==escissione della dilatazione== aneurismatica, che viene sostituita da un ==graft protesico==.
	- Questa procedura eccezionale è gravata da un **più alto rischio** rispetto alla semplice sostituzione valvolare aortica. 
- Come nel caso di portatori di altre valvulopatie, il **rischio operatorio** e la ==mortalità== dopo l'intervento ==dipendono ampiamente dallo stadio== della malattia e ==dalle condizioni del ventricolo== sinistro al momento dell'intervento. 
	- La **mortalità** per ==sostituzione valvolare aortica isolata è del 3%.==
		- Tuttavia, i pazienti con una **marcata dilatazione** e una **prolungata disfunzione** ventricolare sinistra evidenziano nonostante una buona riuscita dell'intervento chirurgico
			- Una **mortalità operatoria** del ==10% circa== e
			- Una **mortalità tardiva** di circa il ==5==% per anno a causa dello scompenso ventricolare sinistro.
	- Ciò nonostante, a causa della prognosi negativa associata alla terapia farmacologica, anche nei pazienti con insufficienza ventricolare sinistra dovrebbe essere preso in considerazione l'intervento chirurgico. 
- L'insufficienza aortica acuta grave richiede un intervento chirurgico immediato che può salvare la vita del paziente.
# Reference:
[[Malattie delle valvole cardiache]]

--- 
# Appendice:
[^1]: Hanno esclusivamente un'eziologia reumatica o congenita
[^2]: Gittata anterograda più il volume di sangue che rigurgita nel ventricolo sinistro
[^3]: Aumento del precarico
[^4]: Gittata sistolica totale anterograda e retrograda/volume telediastolico
[^5]: 