---
stato: "#ideaL"
tags:
  - Oncologia
  - AnatomiaPatologica
  - Ginecologia
  - Patologia
sistema/apparato:
  - GenitaleFemminile
---
04-09-2024 22:27

--- 

- Rappresentano il ==60% delle neoplasie ovariche==. 
	- Colpiscono sia le donne in età riproduttiva sia quelle in età avanzata.
- **Derivano** dall’==epitelio di superficie ovarico== di origine mesoteliale e dal ==sottostante stroma== ovarico.
- Sono **classificate** secondo il ==tipo cellulare== e vengono **sottoclassificate** in base
	- Agli ==aspetti architetturali== 
	- Alle ==caratteristiche nucleari== (alto, medio e basso grado di malignità) 
	- Alla ==presenza o assenza di invasione stromale== (benigni, maligni e borderline).
		- Quest’ultimo aspetto è di fondamentale importanza clinica perché si *correla con la prognosi e quindi con l’approccio terapeutico*.
## Epidemiologia ed eziologia
- Le neoplasie epiteliali maligne dell’ovaio rappresentano il ==30% dei carcinomi del tratto genitale femminile== e 
- I **fattori di rischio** conosciuti sono 
	- Nulliparità
	- Infertilità
	- Prima gravidanza in età superiore ai 35 anni
	- Età
	- Etnia
	- Obesità
	- Esposizione al talco
	- Terapia sostitutiva ormonale a base di estrogeni
	- Pregresso tumore mammario, endometriale o colico 
	- Anamnesi familiare positiva per carcinoma dell’ovaio.
- La **maggior parte** dei tumori ovarici epiteliali è ==sporadica==
- ==Pattern ereditari== si riscontrano in circa il 10% delle neoplasie maligne epiteliali.
	- Le **condizioni genetiche associate** all’insorgenza di questi tumori sono 
		- La *sindrome familiare del carcinoma mammario e ovarico* (*BOCS*) 
		- La *sindrome specifica del carcinoma ovarico familiare* (*SSOCS*) 
		- La ==sindrome ereditaria del carcinoma colico non polipoide di tipo II== 
	- Sia la BOCS sia la SSOCS sono causate da una ==mutazione ereditaria dei geni BRCA1 e BRCA2== ([[Carcinoma della mammella#Gene BRCA1]]), e sono in varianti fenotipiche della stessa mutazione genetica. 
		- Nella popolazione generale, il ==rischio== di sviluppare un carcinoma ovarico è dell’1,8%, ma ==sale al 20-60% nelle donne con mutazione di BRCA1 e BRCA2==


## Classificazione (istotipi)
### Tumori di tipo sieroso
- Sono caratterizzati da cellule che per morfologia e pattern di crescita ricordano l’epitelio tubarico. Nel 60% dei casi sono tumori benigni, nel 30% maligni e nel 10% borderline.
#### Tumori benigni
- Sono bilaterali nel 10-20% dei casi, con dimensioni che variano da 3 a 10 cm. 
##### A crescita endofitica
- Cisti, uni- o multiloculari
	- Con superficie esterna liscia, vegetazioni intracistiche e contenuto liquido acquoso: *cistoadenoma*
	- Rivestite da epitelio colonnare, focalmente ciliato, che ricorda l’epitelio tubarico
![](https://i.imgur.com/a3sD13x.png)

- Con parete e aree fibrose con gradi più o meno elevati di cellularità: *cistoadenofibroma*
 ![](https://i.imgur.com/VqVweim.png)

##### Crescita esofitica 
- Con vegetazioni papillari superficiali (papilloma di superficie)
- Stessi aspetti istologici delle lesioni cistiche

#### Tumori maligni (carcinoma sieroso invasivo).
- Sono ==bilaterali== nel 20% dei casi allo stadio I, e nell’==80% dei casi negli stadi più avanzati==.
##### Aspetti macroscopici
- Possono ==raggiungere dimensioni cospicue (>20 cm);==
	- Di solito si presentano come **masse solide, con aree cistiche** più o meno vaste. 
		- Le **regioni cistiche** e/o la superficie della massa tumorale ==possono presentare delicate strutture papillari== fini e confluenti. 
		- Le **regioni solide** si presentano di ==consistenza friabile==, frequentemente con ==aree emorragiche== e ==necrotiche==, soprattutto nelle lesioni poco differenziate. 
##### Aspetti istologici e classificazione

- In alcuni carcinomi sierosi si osservano **aree di aspetto mucinoso, endometrioide o transizionale**. 
	- Questi carcinomi vengono definiti di ==tipo misto== quando tali aree sono chiaramente distinte dalla componente sierosa e rappresentano ==almeno il 10% dell’intero tumore==.

- ==In base alle caratteristiche citologiche del nucleo e all’architettura cellulare, i carcinomi invasivi vengono suddivisi== **in basso, medio e alto grado di malignità**
###### Basso grado
- Il carcinoma invasivo a **basso grado** di malignità è caratterizzato da ==fini papille==, la maggior parte delle quali ==manca di un asse fibroso==, quasi a formare una delicata trina (merletto).
	- I **nuclei** sono relativamente ==uniformi==, con cromatina ben distribuita e talvolta con nucleoli prominenti. 
	- Sono frequenti i **depositi di calcio**, che formano i cosiddetti *corpi psammomatosi*.
	- Spesso, nelle forme ben differenziate, le papille sono in uno ==spazio chiaro costituito da fluido secreto== dalle stesse cellule tumorali.
![](https://i.imgur.com/M5GRVdj.png)

###### Alto grado
- Nelle forme invasive ad **alto grado** di malignità si osserva un variabile grado di ==pleomorfismo citologico==, talvolta caratterizzato da ==nuclei bizzarri== e da papille meno evidenti con pattern di crescita più solido (Figura 16.28). 
![](https://i.imgur.com/qyPe7gx.png)

#### Tumori sierosi borderline.

- Sono bilaterali nel 30% dei casi, e nel 70% dei casi limitati alle ovaie (stadio I) al momento della diagnosi.
##### Aspetto macroscopico
- Sono ==di solito cistici, pluriloculati, con numerose proiezioni papillari e a contenuto fluido==.
- Di solito ==mancano le aree solide friabili con necrosi ed emorragia tipiche dei carcinomi invasivi==.
- Tuttavia, non è possibile prevedere con certezza l’aspetto istologico sulla base della semplice valutazione macroscopica, ma è ==necessario operare un adeguato campionamento della massa ovarica in modo da consentire una corretta diagnosi differenziale== tra le forme borderline e il carcinoma invasivo all’esame istologico.
##### Aspetto istologico
- L’aspetto istologico che **differenzia** i tumori **borderline** **da**i carcinomi **invasivi** a basso grado di malignità è l’==assenza di invasione dello stroma==.
	- Tuttavia, nel 10-15% dei tumori sierosi ovarici borderline si possono osservare micro-foci di invasione dello stroma.
	- Questo reperto, proprio perché associato comunque a una buona prognosi, non deve far modificare la classificazione del tumore.
###### Istotipi
- Possono essere ==tipici oppure== più raramente ==micropapillari== ==cribriformi==.
	- I tumori **tipici** sono caratterizzati da ==papille== di variabile lunghezza ==con pattern di suddivisione di tipo gerarchico== (cioè suddivisione in papille sempre più piccole). 
		- Le papille sono rivestite da ==epitelio colonnare con atipie lievi o moderate==. 
	- I tumori **sierosi borderline micropapillari-cribriformi** sono caratterizzati da micropapille filiformi che originano da un peduncolo fibrovascolare. Ne risulta un tipico *aspetto a testa di medusa*. 

>[!warning]- Fisiopatologia (non penso ne abbia parlato )
>- Recenti studi riguardanti l’istogenesi dei carcinomi sierosi ovarici sembrano orientarsi per una **duplice via di sviluppo**: carcinomi sierosi 
>	- a basso grado 
>	- ad alto grado 
>- Questa teoria è basata su un ==modello dualistico del tumore ovarico== distinguendo le forme in 
>	- un Tipo I  
>		- Caratteristiche
>			- Basso grado 
>			- KRAS, BRAF +
>			- p53 -
>		- Evoluzione
>			- Preceduto dalle forme borderline e atipiche che sono a loro volta positive per le stesse mutazioni
>			- 
>	- un Tipo II 
>		- Caratteristiche
>			- Alto grado
>			- p53 +
>			- Elevata instabilità cromosomica,
>		- Evoluzione
>			- Elevata velocità di crescita, spiccata aggressività e spesso sono quelle che vengono diagnosticate negli stadi avanzati. 
>	- ==Non sembra esserci evoluzione tra le due forme== nel senso di un progressivo passaggio delle forme a basso grado verso quelle ad alto grado, se non in casi molto selezionati e ben documentati.
>- Un’**ipotesi** patogenetica **alternativa** prevede che tutti i carcinomi sierosi, segnatamente quelli ad alto grado, ==originino dall’epitelio salpingeo==.
>	- Se tale ipotesi fosse corretta, dovremmo pensare che ==tutti i carcinomi sierosi tubarici intraepiteliali== (STIC) possano essere considerati come ==precursori delle forme invasive== segnatamente quelle a più alto grado e condividano con questi la stessa mutazione di P53. 
>		- Peraltro, le ==lesioni iniziali== nell’epitelio tubarico, quelle indicate come STIC, si trovano ==solo molto raramente associate alle lesioni ad alto grado== e quindi la questione resta al momento controversa
### Tumori di tipo mucinoso
- I tumori mucinosi dell’ovaio sono caratterizzati da ==ghiandole, cisti e/o papille rivestite da cellule di tipo epiteliale contenenti muco==, e rappresentano il 3-4% dei tumori ovarici.
	- Circa il ==75-80% è di tipo benigno== (cistoadenomi mucinosi), il 15% è maligno e il 5-10% è borderline.
- Tra i tumori ovarici, i mucinosi sono quelli che raggiungono le dimensioni maggiori, dato che ==possono superare anche i 30 cm di diametro==.

- Per le neoplasie ovariche di tipo mucinoso, a differenza di ciò che si ipotizza per i tumori sierosi, ==si suppone che la sequenza della trasformazione maligna avvenga da tumore benigno a borderline a carcinoma invasivo== con stadi di passaggio graduali caratterizzati da un ==aumento di frequenza di mutazioni del gene K-ras==
	- Questa ==mutazione== genetica è equiparabile a quella osservata nel carcinoma intestinale, da questo deriva l'**ipotesi** di alcuni ricercatori che hanno ritenuto che le forme mucinose ovariche potessero esordire da un *teratoma con componente intestinale* e che l’evoluzione tumorale ne nascondesse l’origine.
#### Tumori benigni.
- Si presentano **in genere** sotto forma di ==voluminose cisti multiloculate==, contenenti materiale mucoso
- **In altri casi** può prevalere la ==componente solida==, con piccole cisti (cistoadenofibroma, adenofibroma). 


![](https://i.imgur.com/VntbrGL.png)
##### Aspetto istologico
- ==Ghiandole e cisti rivestite da epitelio colonnare di tipo mucinoso==. 
- La **componente solida** è costituita da ==tessuto fibroso== scarsamente cellulato. 
- Le **cisti** sono rivestite da un ==epitelio mucinoso cilindrico monostratificato== con cellule orientate e nuclei situati alla base. 
	- Si osservano cellule caliciformi.
#### Tumori maligni (carcinoma mucinoso invasivo). 
- ==Nel 95% dei casi sono monolaterali== e di dimensioni cospicue (>10 cm). 
- Presentano 
	- **Aree solide**, con ==necrosi ed emorragia==
	- **Aree cistiche** che contengono ==materiale viscoso==. 
- Si tratta di tumori che richiedono un **accurato campionamento** (2 prelievi per ogni cm di diametro della neoplasia) per documentare chiaramente le aree di invasione stromale, dal momento che frequentemente ==accanto alla forma francamente invasiva coesistono aree benigne== e borderline.

##### Aspetto istologico
- Caratterizzato da ==strutture ghiandolari che nelle varianti più differenziate ricordano l’epitelio intestinale o endocervicale==, pluristratificato con ==atipie citologiche e nucleari==
	- Possono essere presenti infatti **cellule ad anello con castone** e, raramente, ==cellule== [[Carcinoma con aspetti neuroendocrini - mammella#Istologica|argirofile]] e ==cellule di Paneth== tipiche dell’epitelio intestinale, oppure cellule simili a quelle **mucinose endocervicali**
- Analogamente ai tumori sierosi, i tumori mucinosi maligni si differenziano dai tumori borderline per la presenza di invasione dello stroma.
![](https://i.imgur.com/3cBGaHI.png)

#### Tumori mucinosi borderline
- Hanno dimensioni comprese ==fra 10-15 cm di diametro==, e sono bilaterali nel 40% dei casi.
- Sono **cistici**, uni- o multiloculati, di solito presentano **vegetazioni papillari intra-cistiche** microscopicamente evidenti.
##### Aspetto istologico e diagnosi differenziale
- Istologicamente ==si caratterizzano per atipie citologiche e architetturali==, in assenza di invasione dello stroma.
- Il problema più complesso per il patologo di fronte a un carcinoma mucinoso è la **diagnosi differenziale** fra le ==forme primitive== ovariche e le ==più frequenti== neoplasie mucinose ==metastatiche== che si presentano clinicamente come masse ovariche  
	- La maggioranza di queste origina dal colon-retto, dall’appendice, dal pancreas, dal tratto biliare, dallo stomaco o dalla cervice uterina. 
	- Gli aspetti che suggeriscono una **primitività ovarica** sono 
		- La ==monolateralità== della lesione
		- Le ==dimensioni cospicue== (possono superare i 20 cm di diametro)
		- La crescita espansiva 
		- Il ==complesso pattern ghiandolare==.

###### Immunoistochimica
- Oltre al quadro morfologico, alcune indagini immunoistochimiche, quali ==citocheratina (CK) 7 e 20 e CDX2==, possono essere di ausilio per la diagnosi differenziale. 
	- I tumori ovarici mucinosi **primitivi** sono, nella maggioranza dei casi, ==CK7-positivi e CK20- e CDX2- negativi== 
### Tumori di tipo endometrioide
- Sono neoplasie caratterizzate da cellule che per morfologia e pattern di crescita ricordano i tumori dell’endometrio.
- Rappresentano il 2-4% dei tumori ovarici. I tumori **benigni e borderline** endometrioidi sono ==rarissimi==, mentre i **maligni** rappresentano il ==10-20% dei carcinomi ovarici==.
##### Rapporto con l'endometriosi
- Recenti osservazioni suggeriscono che la maggior parte di questi tumori derivi da una ==trasformazione maligna di focolai endometriosici==. 
- Un supporto alla patogenesi endometriosica del carcinoma ovarico endometriode è dato dalle **analisi molecolari**. 
	- Le *mutazioni di ARID1A e di PIK3CA* e la *perdita dell’eterozigosità di PTEN* presenti nel carcinoma ovarico, infatti, sono ==del tutto identiche a quelle dell’endometriosi==.
- Nel ==42% dei casi==, inoltre, il carcinoma endometrioide ovarico è ==associato con endometriosi ovarica o pelvica== e, in particolare, è associato a endometriosi atipica nel 25% dei casi. 
- In quasi la metà dei carcinomi endometrioidi di stadio I si identificano aree di endometriosi; inoltre l’**endometriosi ovarica** può presentare uno spettro di ==alterazioni== citologiche e architetturali, alcune delle quali ==ricordano l’iperplasia dell’endometrio==; tali modificazioni sono più frequenti nell’endometriosi ovarica che è associata al carcinoma endometrioide, rispetto all’endometriosi ovarica semplice. 
##### Aspetto istologico
- Il carcinoma endometrioide invasivo si presenta come una ==voluminosa massa solida di 15-20 cm di diametro==, bilaterale nel 30% dei casi
- La **forma classica** è caratterizzata da ==aree ben differenziate== con tubuli di media misura e strutture ghiandolari rivestite da ==epitelio stratificato==, non contenente muco, che ==ricorda da vicino quello delle ghiandole endometriali di tipo proliferativo==.
- Si possono osservare neoplasie con aspetti cribriformi o villo-ghiandolari simili a neoplasie del corpo dell’utero.
	- **Nelle forme meno differenziate** le cellule neoplastiche formano ==strutture solide circondate da uno stroma desmoplastico==.
	- ==Frequente l’osservazione== (30-50%) di carcinomi endometrioidi con ==differenziazione squamosa==. 
- Il carcinoma endometrioide ovarico nel 15-20% dei casi è ==associato a carcinoma dell’endometrio==.
	- Nella maggior parte dei casi ==si riconosce un’origine indipendente delle due neoplasie==.
### Tumori a cellule chiare
- Sono tumori ==per la maggior parte maligni==, caratterizzati da **uno o più dei seguenti tipi di cellule epiteliali**:
	- Cellule con ==citoplasma chiaro== contenenti glicogeno 
	- Cellule cosiddette ==“a bulletta” (hobnail cells)==
	- Cellule ==ad anello con castone== (signet-ring cells) contenenti muco 
- Rappresentano il 5% di tutti i tumori maligni epiteliali e mostrano un picco d’incidenza nel VII decennio.
- Nonostante vengano ==più frequentemente diagnosticati allo stadio I== rispetto ai carcinomi sierosi, hanno una **prognosi peggiore** dovuta alla ==scarsa risposta alla chemioterapia==.
- Si presentano come ==masse di notevole diametro (15 cm), monolaterali==, spesso parzialmente cistiche.

##### Aspetto istologico
![](https://i.imgur.com/NMah6wr.png)

- Le **cellule con citoplasma chiaro** a forma poligonale 
	- Si organizzano in ==nidi solidi== o rivestono cisti
	- Presentano ==nucleo eccentrico==, spesso con nucleolo prominente
- Le **cellule a fiammifero**
	- ==Rivestono strutture papillari== e tubuli mostrando pattern tubulo-cistici, papillari, e solidi, assai frequentemente misti  
	- ==Hanno uno scarso citoplasma con nuclei marcatamente atipici== e ipercromatici che protrudono dentro il lume dei tubuli
- A causa delle marcate atipie nucleari **non si effettua grading** 
##### Fisiopatologia
- Sono state formulate **diverse ipotesi** per spiegare l’origine del carcinoma a cellule chiare dell’ovaio, che ==si ritiene attualmente di derivazione mülleriana==.
- Il carcinoma a cellule chiare presenta una morfologia che ==ricorda l’endometrio ipersecretivo della gravidanza== (con presenza cioè di modificazioni di [[Reazione deciduale#Reazione di Arias Stella|Arias-stella]]) ed è **frequentemente commisto al carcinoma endometrioide**, tanto che **si è anche ipotizzato** che rappresenti una ==variante== ipersecretiva del ==carcinoma di tipo endometrioide==.
	- Una tale interpretazione troverebbe un qualche **sostegno nelle alterazioni genetiche**: infatti sia nelle citate forme benigne sia in quelle maligne abbiamo la ==stessa perdita genica di ARID1A==, ma nei carcinomi si trovano mutazioni anche di PTEN.
	- Recenti studi avrebbero documentato che la mutazione di ARID1A rappresenta il primo evento, in analogia con PIK3CA, che accade, ed entrambi cooperano nella evoluzione neoplastica di queste lesioni.
### Tumori a cellule transizionali
- Sono neoplasie caratterizzate da ==elementi che ricordano morfologicamente l’urotelio== e le neoplasie uroteliali 
- Comprendono i **tumori di Brenner** (benigno, borderline e maligno) e il **carcinoma transizionale dell’ovaio**
- L’età di incidenza varia dai 30 ai 70 anni.
##### Fisiopatologia
- Si ritiene che questi tumori **originino** o 
	- Dall’==epitelio celomatico== di superficie ovarico
		- *Resodio di Walthard*
	- Oppure da ==inclusioni corticali== che sono andate incontro a ==metaplasia transizionale==. 
- Dato che l’==abbozzo delle gonadi è contiguo al mesonefro==, parte del quale forma la vescica, e che ==entrambi sono coperti da uno strato continuo mesoteliale==, non sorprende che nell’epitelio delle gonadi possa verificarsi una metaplasia transizionale. 
- Evidenze sperimentali accomunano i tumori di Brenner (benigni, borderline e maligni), ma non il carcinoma transizionale ovarico, alle neoplasie uroteliali.
	- Anche per il tumore di Brenner si sono individuate mutazioni di **KRAS** per le ==forme benigne== e di **PIK3AC** per i ==rari casi maligni==.
##### Tumore di Brenner.
- Può costituire un reperto occasionale in un ovaio rimosso per altre cause oppure può essere diagnosticato in quanto ==raggiunge notevoli dimensioni==. 
	- ==Nel 95% dei casi è benigno e monolaterale==.
###### Benigno

![](https://i.imgur.com/IaG4aVm.png)

- Si presenta come una **massa fibrosa, lobulata**, ben circoscritta, che, all’esame istologico, appare formata da ==nidi e trabecole di cellule transizionali==.
	- I **nidi** sono ==solidi==, solitamente distanziati, talvolta riuniti in uno **stroma** ==di aspetto fibromatoso==  e appaiono infarciti da **piccole ghiandole** che possono risultare mediamente dilatate, simulando un quadro di cistite ghiandolare, come avviene a carico della vescica.
###### Maligno
- Le **forme maligne** sono ==in parte solide e in parte cistiche== e caratterizzate dalla coesistenza all’esame microscopico di figure di ==invasione stromale== associate a presenza di componenti del tumore di Brenner benigno e borderline. 
	- La componente invasiva è transizionale o squamosa.
- ==Rispetto al carcinoma transizionale ovarico==, il tumore maligno di Brenner ha una ==prognosi migliore a parità di stadio== di malattia.
![](https://i.imgur.com/lyjWy3Z.png)

##### Carcinoma transizionale ovarico
- È un tumore particolarmente raro ed è bilaterale nella metà dei casi.
- Per convenzione, il carcinoma ovarico a cellule transizionali, che ricorda i tumori del tratto urinario, ==differisce dal tumore maligno di Brenner per la mancanza di elementi benigni e borderline==.
- Il tumore cresce in **proliferazioni solide e papillari** infiltrando lo stroma ovarico. 
	- Le ==papille sono rivestite da epitelio pluristratificato== formato da cellule poligonali con scarso citoplasma e atipie nucleari.
- È frequente l’associazione con il carcinoma ovarico di tipo sieroso o con altre neoplasie ovariche di origine mülleriana.
### Tumori di tipo siero-mucinoso
- Costituiscono circa l’1% delle neoplasie benigne dell’ovaio e sono ==rari nella forma maligna==.
- Tipicamente si presentano in ==forma cistica== contenente un versamento sieroso o mucinoso, in funzione della componente cellulare predominante.
- L’**istogenesi** di questi tumori è ==incerta== e anche il profilo genetico di tali lesioni deve essere ulteriormente approfondito.
### Tumori di tipo indifferenziato
- Sono lesioni neoplastiche che non mostrano alcuna differenziazione specifica.
- Sono tumori molto rari.
- Istologicamente si presentano con ==aggregati cellulari compatti==, cellule isolate e ==necrosi a carta geografica==.
	- Molto alta l’attività mitotica. 
- Non definito il profilo genetico.


--- 
# Reference:
[[Ovaio]]