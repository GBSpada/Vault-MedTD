## Cappa 3
### Identificazione dell'organo
Dopo un'attenta rivalutazione dell'esperienza di tirocinio il gruppo ha ritenuto che l'organo in questione sia un rene.

Le dimensioni dell'organo risultano alterate rispetto alla condizione fisiologica. In particolare sono aumentate la lunghezza dell'asse trasversale in corrispondenza dell'ilo e lo spessore. Lungo l'asse di taglio principale la lunghezza da polo a polo è di 13 cm.

La consistenza dell'organo appare in generale coerente con quella fisiologica, tesoelastica su un gradiente che però vede la zona corticale più dura di quella midollare.
Il colore non è omogeneo anche nelle aree in cui dovrebbe esserlo.

Oltre alla sezione lungo l'asse maggiore dell'organo (sagittale) sono stati eseguiti ulteriori tagli paralleli per mettere in evidenza la struttura interna dell'parenchima con il decorso dalla zona midollare a quella corticale. Su un altro piano sono state effettuate delle sezioni al fine di separare la zona corticale da quella midollare.
Una porzione di uretere prossimale all'organo si trova separata dal campione principale

Per il riconoscimento sono stati necessari una serie di fattori.
Inizialmente sono state le dimensioni, la forma ed il peso (circa 800g) a restringere il campo di ricerca, in seguito si è passati alla capsula fibrosa che circonda l'organo esposta sul lato esterno. Proseguendo verso il centro dell'organo sono state messe in evidenza strutture del parenchima riconducibili alle piramidi di Malpighi, inoltre il campione separato dal resto dell'organo ricorda le vie urinarie prossimali.

### Aspetti morfologici alterati
In seguito a questa ispezione preliminare sono stati messe in evidenza una serie di aree anomale.

Innanzitutto l'asse longitudinale mediano dell'organo conseguente alla sezione non era perfettamente centrato e ciò ha suggerito la presenza di una massa.

![](https://i.imgur.com/Plb7L62.jpeg)


Dal lato interno, sul margine superiore della porzione sinistra si mette in evidenza una struttura gialla e dura, con un nucleo di aspetto granuloso, potenzialmente necrotico. 

![](https://i.imgur.com/d9Y25U0.jpeg)


In corrispondenza di questa struttura l'organo è inspessito perciò si è prosegue separando i segmenti ottenuti dalle sezioni per valutare l'estensione.


![](https://i.imgur.com/13JdDUW.jpeg)

La lesione si addentra nel parenchima dell'organo ed ha un colore diverso (giallo paglierino) rispetto al resto dei tessuti. 
Si può apprezzare inoltre un'incisura più scura con tessuto assimilabile a quello che occlude il campione di uretere rinvenuto

![](https://i.imgur.com/i7KVeX5.jpeg)

Se alle informazioni precedenti aggiungiamo la localizzazione e quindi la possibile invasione del perinefro e del settore terminale delle pelvi il sospetto diagnostico che ha prevalso è quello di lesione neoplastica sarcomatoide.