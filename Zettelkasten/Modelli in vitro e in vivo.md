2023-04-15 12:24
Stato: #Idealezione
Tag: #Tecnichedilaboratorio

---
# Cenni generali sui metodi di laboratorio
---
###### Definizione della medicina di laboratorio (Professor Pasquinelli)
- La medicina di laboratorio è la scienza clinica applicata che studia con metodi chimici, fisici e biologici le alterazioni dell'organismo nello stato di malattia, ricavando, da campioni biologici provenienti dal paziente, dati quantitativi o qualitativi che consentano al medico di ottenere informazioni utili a scopo diagnostico, terapeutico, preventivo, prognostico e riabilitativo.
---
- Differenza tra le figure professionali:
	- il **patologo diagnostico** trae informazioni che consentano di ottenere una diagnosi;
	- il **laboratorista** è colui che fornisce i dati mediante metodi fisici, chimici e biologici, con estrema precisione, accuratezza e ripetitività.
- *Medicina traslazionale*: medicina che, dalla ricerca, si trasla alla clinica.
	- ogni metodo utilizzato per la caraterizzazione di un biomarker, in realtà, dovrà sempre essere prima sviluppato in un laboratorio di ricerca, attentamente valutato per le caratterstiche di esattezza, precisione, sensibilità, riproducibilità e, solo una volta valutate queste caratteristiche, attraverso una serie di passaggi, verrà validato e reso disponibile per l'utilizzo nella clinica.
	- ![Traslazione dalla scienza di base alla scienza clinica](https://i.imgur.com/sJScWX7.png)
>[!warning]- Duplice applicabilità
> Qualunque tecnica presenta duplice applicabilità, ovvero sia nel laboratorio di ricerca che nel laboratorio di base.

- **Qual è l'oggetto dei metodi di laboratorio?**
	- Liquidi e tessuti biologici da cui si possono trarre informazioni
	- Normalmente, per lo studio dei fenomeni scientifici, si sceglie un sistema estremamente semplice, tanto da poter consentire informazioni di carattere generale estendibili a quanto accade *in vivo* nel paziente. Quest'estrapolazione non è sempre possibile: non sempre ciò che succede in un sistema semplice, quale una cellula isolata o un tessuto, ricalca ciò che succede in vivo nell'uomo.
### Sistema biologico
- Può essere qualunque cosa, anche l'animale, nel suo massimo grado di organizzazione funzionale, ma anche fettine di organo, singole colture di cellule isolate, fino a giungere a grossi costituenti molecolari, come proteine o acidi nulceici (questo succede nei test molecolari).
- Scelta dell'opportuno sistema biologico
	- dipende dal tipo di informazioni che se ne vogliono ottenere
	- richiede l'attenta valutazione dei vantaggi e delle limitazioni che un certo sistema presenta per la soluzione di uno specifico problema biochimico
		- la **ricerca biomedica** è **interdisciplinare**: utilizza sistemi biologici e approcci metologici integrati molto diversi fra loro, ma complementari. Ciò ha consentito un enorme balzo in avanti riguardo i meccanismi molecolari dei sistemi biologici
- Comprensione dei processi biologici grazie a
	1. sviluppo tecnologico
		- studio di popolazioni cellulari omogenee
		- purificazione di proteine
		- purificazione di acidi nucleici
		- determinazione della struttura delle proteine e degli acidi nucleici e della loro dinamica molecolare
		- espressione di proteine in organismi eterologhi
	2. approccio multidisciplinare (chimico, biochimico, genetico)
- Studio di una sostanza
	- attuabile a 3 diversi livelli ben distinti
		1. molecolare, es. l'attività pro o antitumorale di un farmaco può essere valutata a livello genetico, quindi dell'attività trascrizionale genica;
		2. cellulare, es. la modulazione dell'attività tumorale sui processi intracellulari o di popolazione;
		3. organismico, es. le percussioni metaboliche sistemiche del farmaco.
- ![Specificità dello studio rispetto al sistema biologico](https://i.imgur.com/dalH1mE.png)
- Metodi sperimentali:
	- **Metodi in silico**
	- **Metodi biologici**
#### Metodi in silico (dry lab)
- Utilizzano pressocché esclusivamente l'informatica
	- lo sviluppo di più software ha consentito di rendere disponibili delle banche dati online di tipo genetico e proteico fondamentali, perché consentono di accedere immediatamente al funzionamento, ai meccanismi molecolari relativi a qualunque gene o proteine di interesse biologico. Queste banche dati raccolgono tutte le informazioni derivanti da tutta la letteratura scientifica e dalle analisi di laboratorio effettuate nel momento stesso in cui essa viene prodotta
		![Metodi in silico](https://i.imgur.com/sGCkMNI.png)
	- **NCBI - National Center for Biotechnology Information**, gestisce un gran numero di database, tra cui:
		- *Gene*, contiene dati inerenti i geni di tutte le specie caratterizzate, quali la struttura genica ed il contenuto genomico, le ontologie, le interazioni con altri geni ed i link alle sequenze ed alle relative pubblicazioni;
		- *Nucleotide*, contiene le sequenze nucleotidiche di tutte le specie caratterizzate, siano esse codificanti o meno;
		- *Protein*, ha la stessa struttura di Nucleotide, ma è relativo alle sequenza aminoacidiche;
		- *PubMed*, è il database delle pubblicazioni scientifiche di carattere biologico e biomedico. Per ogni articolo è disponibile l'abstract. PubMed Central contiene articoli completi scaricabili gratuitamente;
		- *Taxonomy*, contiene la classificazione dei vari organismi.
	- vi sono software che consentono di mimare i processi compllessi, la meccanica dei fluidi, la distribuzione di un certo farmaco sulla base di pochissimi punti sperimentali
		- uno dei maggiori progressi in medicina riguarda la chirurgia, proprio grazie alla disponibilità di strumentazioni sempre più complesse, che consentono di individuare sempre con maggiore accuratezza la presenza di una massa
	- ha consentito
		- evoluzione delle **scienze omiche**
			- genomica, trascrittomica, proteomica
			- discipline utilizzanti tecnologie di analisi che consentano la produzione di informazioni in numero molto elevato
			- utili per la descrizione e l'interpretazione del sistema biologico studiato
		- creazione di una "**biologia delle reti**"
			- oggi si cerca di catalogare, grazie alle tecniche disponibili, tutte le molecole identificate e le loro specifiche interazioni
			- un'applicazione pratica è data dalla *tecnologia dei microarray*
				- in un unico esperimento, si possono avere informazioni sul funzionamento di numerosissimi geni o valutare tutte le interazioni tra proteine trascrizionali e geni
- In ambito biomedico e farmacologico, il computer ha grande importanza soprattutto per gli *studi di tipo molecolare*. La disponibilità delle coordinate cristallografiche e delle strutture tridimensionali per un certo numero di proteine consente di effettuare in silico esperimenti di interazione molecolare di tipo sia statico sia dinamico (docking molecolare), utili per
	1. disegnare molecole organiche in grado di interagire con il sito catalitico di un enzima
	2. individuare farmacofori (potenziali farmaci) capaci di interagire con il sito di legame di recettori cellulari di interesse
	3. migliorare le caratteristiche chimiche di composti attivi su determinati bersagli molecolari, individuati grazie a strategie di screening che implicano l'uso di modelli sperimentali in vitro o in vivo.
	- ![Mappa delle interazioni proteina-proteina nel lievito](https://i.imgur.com/BOo47H1.png)
	- ![Network di interazione proteica nel verme C. elegans](https://i.imgur.com/WiJHUmU.png)
- Vantaggi e svantaggi
	- **vantaggi**: notevole risparmio di tempo e di lavoro, favorendo un disegno più mirato e razionale di molecole farmacologicamente attive;
	- **svantaggi**: pur permettendo l'analisi di una vasta quantità di dati, non può sostituire esperimenti effettuati su campioni biologici.
>[!warning]
>L'analisi in silico integra, ma non sostituisce i modelli sperimentali wet lab.

#### Metodi biologici (wet lab)
- Studi **in vivo**
	- organismi interi o organi isolati e mantenuti vitali mediante perfusione
	- vantaggi: consentono analisi complessiva dei fenomeni e riduzione degli artefatti
	- svantaggi: spesso impossibilità di condurre un'analisi precisa a causa della complessità del metabolismo cellulare e delle interazioni fra le cellule
- Studi **in vitro**
	- il materiale biologico viene mantenuto in un ambiente artificiale, in condizioni quanto più possibile vicine a quanto avviene in vivo
	- vantaggi: riduzione delle limitazioni biochimiche e fisiologiche imposte dalla contiguità cellulare (es. le colture cellulari facilitano lo studio della crescita e del metabolismo)
	- svantaggi: possibilità che si verifichino incidenti di laboratorio; presenza di artefatti, per cui la comparazione alla situazione in vivo potrebbe non sempre essere giustificata
- Soluzioni fisiologiche
	- usate sia nella sperimentazione in vivo che in vitro, devono avvicinarsi strettamente alle caratteristiche del tessuto oggetto di studio
	- **isotonica**, deve possedere la stessa pressione osmotica del tessuto in oggetto;
	- **supplementata**, se necessario con
		- vitamine
		- aminoacidi
		- fattori di crescita
		- aggiunte proteiche, rappresentate da plasma o siero
		- antibiotici, quali streptomicina, penicillina, gentamicina, antifungini (come la griseofulvina), tutte sostanze prevenienti contaminazioni da microorganismi
		- fonti di carbonio, come il saccarosio, che, a causa dell'interferenza con alcuni dosaggi enzimatici, è spesso sostituito con il mannitolo, zucchero metabolizzato dalle cellule
	- **tamponata** allo scopo di garantire l'integrità metabolica (per esempio controllo del pH nei liquidi intra ed extracellulari)
	- **bilanciata di sali** (NaCl, KCl, MgSO4, CaCl2, NaHCO3, KH2PO4)
		- le concentrazioni plasmatiche degli ioni presentano specie-specificità
			- ![concentrazioni di alcuni elettroliti e delle proteine nel plasma di alcune specie](https://i.imgur.com/pSzx8ut.png)
##### Modelli in vivo
- Organi isolati e perfusi, sezioni di organi e tessuti o animali da laboratorio (prediletti), il cui uso è ormai nella routine della ricerca biomedica di base e preclinica
	- l'indagine dell'animale è considerata una tappa necessaria per il trasferimento dei risultati alla clinica, ma anche per la preparazione di vaccini, anticorpi e tutta una serie di prove tossicologiche
	- nonostante tutti i problemi di ordine etico e morale, il loro utilizzo è sempre stato finalizzato allo studio dell'eziopatogenesi, con lo scopo di formulare eventuali terapie
	- qualunque animale può essere utilizzato, quelli di più largo uso sono topi, ratti e cavie, perché più facili da maneggiare, da stabulare e più a basso costo. Hanno, inoltre, maggiore capacità riproduttiva
- Condizioni da rispettare quando si lavora con animali da laboratorio
	- la variabilità fra gli animali va minimizzata
		- devono essere sempre uguali per
			- ceppo biologico,
			- età,
			- sesso,
			- condizioni di stress,
			- ritmo circadiano,
			- stato nutrizionale, perché condizionano i processi fisiologici dell'organismo
		- tutti gli esperimenti devono essere condotti su gruppi di animali più piccoli possibile, ma sufficienti affinché il dato ottenuto abbia significatività statistica
	- i risultati vanno sempre comparati rispetto a un gruppo di animali da controllo, con stesse caratteristiche, ma che ricava una sostanza placebo, quindi inerte
- **Analisi del metabolismo di xenobiotici** (soprattutto farmaci)
	- questo tipo di approccio consente di monitorare la diversa concentrazione che il farmaco somministrato ha nei diversi fluidi dell'organismo
	- **autografia a corpo intero**
		- permette di monitorare la distribuzione, l'eventuale accumulo e la rapidità di eliminazione di sostanze estranee somministrate previa marcatura attiva
		1. il composto che si vuole testare viene marcato con un radioisotopo, iniettato, inoculato nell'animale, congelato in N2 liquido (T ≤ -195°C);
		2. l'animale viene, poi, fissato in una resina (gomma d'acacia) a bassa temperatura;
		3. sezionamento;
		4. le sezioni ottenute vengono poste a contatto con una lastra autoradiografica a bassa temperatura (-20/-80°C per 1-2 settimane), affinché essa possa risultare impressionata: le zone più scure indicano gli organi o le regioni in cui il radioisotopo si accumula
		- ***studio autoradiografico di Ullberg ed Ewaldsson***
			- studio sul comportamento dello iodio e del NIS, durante la gravidanza, nella mammella e, in particolare, nei tessuti fetali dei mammiferi
			1. dopo un solo minuto dall'iniezione endovenosa dell I-131, si evidenzia la preocissima e rilevante caprtazione degli epiteli orale, salivare, gastrico e, successivamente, anche della ghiandola mammaria della topolina gravida
			2. dalla mucosa gastrica, lo iodio viene secreto nel succo gastrico e riversato nell'intestino, dove viene riassorbito e ricaptato da stomaco e tiroide, creando una circolazione salivare e gastro-enterico-tiroidea dello iodio, che si perpetua fino ad eliminazione completa per via reno-vescicale
				- lo stomaco, più della tiroide, sembra avere un primitivo ruolo centrale nel metabolismo dello iodio su scala evolutiva
			3. dopo 5 giorni, lo radioiodio è ancora visibile nelle pareti dell'aorta e, dopo 14 giorni, è visibile solamente nella tiroide, nell'aorta e nella pelliccia dei ratti
			- ![Studio autoradiografico di Ullberg ed Ewaldsson](https://i.imgur.com/sp9QfLX.png)
- **Frazionamento protocollo sperimentale**
	- *informazioni sull'animale di laboratorio*
		- specie utilizzata (ratto, topo, cavia, ecc.)
		- ceppo
		- ditta fornitrice
		- sesso
		- peso
		- età
		- digiuno (sì/no)
		- eventuali trattamenti (reserpinizzato, ecc.)
		- anestesia
		- metodica di sacrificio
		- note
	- *informazioni sulle soluzioni preparate*
		- soluzioni fisiologiche di perfusione
		- soluzioni madri
		- pesata
		- diluizione
		- raccomandazioni per la conservazione della soluzione madre
		- note (preparare fresca ogni giorno, agitare prima dell'uso, ecc.)
	- *analisi dei risultati*
		- raccolta dei tracciati, stampati, ecc.
		- immagazzinamento dei dati nel computer
		- catalogazione
		- elaborazione dei dati raccolti
		- produzione di un grafico
	- *annotazioni/osservazioni*
		- spesso forniscono le informazioni più importanti  per la comprensione dei risultati e, quindi, dell'intero esperimento
- **Tipi di modelli animali**
	- *nude mouse*: scoperto nel 1962, modello animale più utilizzato, derivante da un progenitore in cui un tratto mutante portato in omozigosi recessiva ha fatto sì che il topolino non sviluppasse la pelliccia.
		- incompleta formazione o assenza totale del timo, che comporta deficit di linfociti T e conseguente immunodepressione
			- possibilità d'iniezione di cellule provenienti da altre specie senza che si abbia rigetto
		- ![Nude mouse](https://i.imgur.com/v2a4PEE.png)
	- *topo xenograft*: dal greco -xeno, esterno. Il termine definisce il trapianto di cellule, tessuti od organi tra esseri viventi di diverse specie. Questo topo è in grado di ricevere molti innesti tissutali e tumorali da diverse specie senza che si verifichino reazioni di rigetto. In base alla localizzazione della massa tumorale inoculata si parla di
		- modelli ectotopici, se cellule/tessuti vengono impiantati a livello sottocutaneo
			- ![inoculo sottocutaneo topo xenograft](https://i.imgur.com/qoOGOzb.png)
		- modelli ortotopici, se cellule/tessuti vengono impiantati direttamente all'interno dell'organo
			- ![inoculo ortotopico nude mouse](https://i.imgur.com/Mjh0mjO.png)
		- oggi si parla di terapia guidata sui sintomi, dunque **patient-derived xenograft (PDX)**, ovvero un topo nudo in cui viene impiantato il tumore derivato dal paziente. Ciò consente di valutarne meglio l'eterogeneità, nell'ottica di una medicina sempre più personalizzata.
	- *scid mouse*: scoperto nel 1983, molto simile al topo nudo, ma con totale compromissioen e assenza del sistema immunitario, a causa della mancanza di un enzima necessario per il suo sviluppo. Viene utilizzato in tutti gli studi di immunologia e malattie infettive.
		- **S.C.I.D.** : Severe Combined Immune Deficiency
		- ![scid mouse](https://i.imgur.com/F5Z8Uer.png)
	- *topo inbred*: molto utilizzato in genetica, deriva dall'incrocio tra incroci di elementi provenienti dalla stessa cucciolata per un numero maggiore di 20 generazioni (i topi si riproducono molto rapidamente, fattore utilissimo in laboratorio). I topi derivanti da incroci ripetuti di componenti della stessa cucciolata hanno identico patrimonio genetico, mantenendo quello del proprio ceppo, come ad avere tanti gemelli omozigoti.
		- ![topo inbred](https://i.imgur.com/IsEiPZG.png)
	- *topi transgenici knock-in o knock-out*: in essi si fa over esprimere o si annulla un certo gene, mediante ingegneria genetica. Del gene di interesse da studiare si conosce solo la frequenza, ma non si sa che funzione abbia nell'organismo. Per comprendere quest'ultima, il gene viene inserito nel genoma di una cellula uovo che, a sua volta, viene trapiantata in una madre adottiva, che sarà origine a un *topo chimera*.
		- ![topo transgenico 1](https://i.imgur.com/FiKsVVK.png)
		- in genetica, il termine *chimera* indica la presenza, nello stesso organismo, di cellule con un diverso genoma. Questo topo, infatti, avrà sia cellule esprimenti geni della madre che cellule esprimenti il gene inserito. Viene, poi, fatto accoppiare con un topo normale, con conseguente cucciolata di topi eterozigoti, che verranno fatti incrociare e, per ogni generazione, genotipizzati, per individuare la presenza di un omozigote rispetto al gene scelto. In base alla sequenza genica selezionata, si ha
			- *topo knock-out*, se essa è silenziata
			- *topo knock-in*, se ne viene inserita una che verrà overespressa o che, normalmente, non è espressa nel modello murino
			- ![topo transgenico 2](https://i.imgur.com/SQMtukG.png)
		- **Vantaggi e svantaggi**
			- vantaggi: modelli più predittivi: sviluppo spontaneo del tumore, somiglianza istologica, eterogeneità cellulare e genetica, non immugenicità
			- svantaggi: tempi più lunghi per l'identificazione del corretto genotipo dell'animale
- **Organi isolati e perfusi**
	- metodi di preparazione
		- ORGANO prelevato dall'animale e tenuto a temperatura costante in apposita apparecchiatura
		- ORGANO non rimosso, ma perfuso in animale anestetizzato, in modo tale che rimangano intatte sia l'innervazione che la vascolarizzazione
	- studio del metabolismo di un composto chimico
		- metodo 1
			1. aggiunta della sostanza al liquido di perfusione
			2. immissione nell'organo tramite iniezione arteriosa
			3. analisi del liquido in uscita dalla circolazione venosa
			4. determinazione del metabolismo della sostanza perfusa nell'organo
		- metodo 2
			- il fluido di perfusione può circolare attraverso l'organo mediante una pompa a flusso
				- non pulsante (a P costante)
				- pulsante (ad ondate successive), preferibile, poiché riproduce la situazione in vitro
					- ![studio del metabolismo di un composto chimico tramite fluido di perfusione](https://i.imgur.com/kEhEGso.png)
	- **Vantaggi e svantaggi**
		- modello appropriato quando si vogliano effettuare studi che richiedono l'integrità anatomica e funzionale dell'organo di interesse, ma si intendono valutare fenomeni locali e indipendenti dall'interazione con altri organi, sistemi o apparati
		- studi di efficacia farmacologica, tossicità o metabolismo a livello locale
		- ==ELEVATA SENSIBILITÀ==: è possibile che organi isolati rispondano a sostanze attive presenti in concentrazioni dell'ordine dei nanogrammi
- **Sezioni di organi e tessuti**
	- sperimentazione con sezioni sottili di organo e di tessuto
		- spessore delle fettine
			- le sezioni devono essere sottili (0,5-5 mm), al fine di
				1. permettere che l'ossigeno diffonda agli strati cellulari più interni
				2. permettere che vi sia l'allontanamento per diffusione dei prodotti del catabolismo
				3. ridurre la proporzione delle cellule danneggiate dal taglio rispetto a quelle integre
		- **svantaggi**
			- per avere una buona diffusione dell'ossigeno alle cellule degli strati più interni, si provocano contemporaneamente concentrazioni tossiche negli strati più esterni
###### HER2: Struttura e funzione
- L'approccio alla genetica ha consentito di individuare la funzione di un protooncogene (**HER2**), appartenente alla famiglia degli *Human Epitelial Growth-Factor Receptor* (ha forte omologia di sequenza e funzionale con l'EGF Receptor). Questa famiglia comprende quattro diversi componenti, tutte proteine recettoriali transmembrana con
	- un dominio extracellulare intramembranario per il ligando
	- un dominio intracitosolico avente attività tirosinchinasica
- ![HER2](https://i.imgur.com/XmqnXSW.png)
- Tutti i recettori possono funzionare in maniera ligando-dipendente o indipendente. Per HER2 non è stato ancora individuato un ligando specifico, ma si è notato che esso, tra i quattro fattori della famiglia, dimerizza con uno degli altri tre componenti, indipendentemente dal ligando, per formare un recettore completo. Ciò fa sì che la via di segnalazione all'interno della cellula rimanga costantemente attiva.
- In seguito alla dimerizzazione, viene attivato il *dominio tirosinchinasico*, che porta all'attivazione di pathway correlati ai processi connessi a crescita e sopravvivenza cellulare. L'attivazione incontrollata di questo recettore provoca una crescita sregolata.
	- questo gene è amplificato e la proteina che esso codifica è overespressa in una percentuale fra il 10 e il 34%. Si è notato che le pazienti con carcinoma mammario overesprimente HER2 presentano prognosi peggiore. Esso è, però, espresso anche in carcinomi quali quello ovarico, gastrico, polmonare ed uterino.
		- questa funzione è stata identificata proprio grazie all'impiego di topi knock-in. Proprio nei topi transgenici, si è notato che quelli overesprimenti HER presentavano lesioni mammarie già alla XVI settimana, con tumore palpabile già alla XXV settimana ed alta capacità di sviluppo metastatico.
		- ancora oggi si utilizzano topi knock-in per HER2 per la sintesi di vaccini contro lo sviluppo di tumori spontanei o per testare farmaci capaci di bloccare il carcinoma mammario.
- Oggi, nella terapia verso i tumori mammari overesprimenti HER2, si utilizza l'**immunoterapia con anticorpi monoclonali**, ma si preferiscono i topi per non far sviluppare immunoresistenza alla terapia nei pazienti
###### Gene OB e leptina
- Gene dell'obesità, perché, se silenziato, portà ad essa. Codifica per la leptina.
- ==Leptina==: dal greco *leptos*, magro. Ormone peptidico secreto dal tessuto adiposo e deputato al senso di sazietà, secreto dagli adipociti in maniera proporzionale alla massa grassa presente
	- ormone anoressigeno, agente sul **nucleo arcuato** per bloccare l'appetito, *inibendo gli ormoni oressigeni* e *attivando gli anoressigeni*
		- ![funzioni biologiche della leptina](https://i.imgur.com/PfsGhvO.png)
	- azione simile a quella svolta dall'insulina, ma, mentre la sua secrezione postprandiale è immediata, quella della leptina è lenta
	- funziona anche in caso di digiuno e dà segnali indipendentemente dalle variazioni di peso corporeo. Agisce legando recettori di membrana peptidici.
	- ![leptina-insulina](https://i.imgur.com/5zSlSbG.png)
	- ![leptina-insulina 2](https://i.imgur.com/iAzysf3.png)
- Ne esistono varie isoforme del recettore, dovute a splicing alternativi. Le due più comuni sono quella breve e quella lunga (deputata alla trasmissione del segnale). Una volta attivato questo recettore, si attivano dei pathway:
	- pathway di STAT3, il principale
	- pathway delle MAPK, dunque proliferativi
	- pathway della PI3K, deputato alla sopravvivenza cellulare
- La leptina svolge un ruolo anche nella **regolazione della funzione riproduttiva** in relazione alle disponinibilità energetiche dell'organismo. In particolare, essa esplica un'**azione stimolatoria sull'asse ipotalamo-ipofisi-gonadi** e, nelle situazioni di iponutrizione, la diminuzione delle sue concentrazioni ematiche conduce all'inibizione dell'attività riproduttiva, con conseguente amenorrea nelle donne
- La leptina svolge anche altre funzioni. Nei soggetti sovrappeso ed obesi è secreta in quantità elevata, poiché prodotta dagli adipociti in maniera proporzionale al quantitativo di massa grassa presente, per aumentare  il senso di sazietà e ripristinare la normalità del metabolismo.
	- ![Leptina/LEP-R](https://i.imgur.com/MjyOOEA.png)
	- quand'è stata scoperta la funzione del gene OB, i ricercatori pensavano di aver individuato una cura contro l'obesità. In realtà, non è stato così, poiché, per cause ancora sconosciute, nei soggetti obesi si sviluppa *leptino-resistenza* per processi mutazionali a carico di
		- trasportatore della leptina tramite la barriera ematoencefalica
		- porzioni intracitosoliche del recettore peptidico, che non può agire a livello ipotalamico
		- ![leptino-resistenza](https://i.imgur.com/sZluVI7.png)
	- a livello periferico, agisce sui tessuti, dove attiva pathway prolifeerativi, non riuscendo a controllare il senso di appetito, ma agendo comunque a livello periferico. Per questo la condizione di obesità è stata identificata come fattore di rischio nelle donne per il carcinoma mammario (la mammella contiene una quota di tessuto adiposo importante e la leptina può favorire l'insorgenza di tumore mammario)
		- topi ob/ob (knock-out per il gene codificante la leptina) e db/db (knock-out per il recettore della leptina) mostrano obesità, infertilità, iperglicemia e iperinsulinemia
			- la somministrazione di leptina in topi del genere riporta immediatamente al ripristino di una situazione fisiologica e corregge eccesso di peso, iperfagia e infertilità
			- ![topi knock-out per la leptina](https://i.imgur.com/mqq4Ibl.png)

---
# References
[[Tecniche di laboratorio - Lezioni]]
![[L.1 Present. Corso - Principi di laboratorio- Metodi vivo- (2).pdf]]

