2023-07-07 14:05
Stato: #Idealezione 
Tag: #Genetica

---
# Eredità X-linked dominante
- **Caratteristiche**:
	- le femmine affette sono circa il doppio rispetto ai maschi (rapporto 2:1);
	- un maschio affetto genera figlie affette e maschi sani;
	- spesso, le femmine sono affette in maniera più lieve rispetto ai maschi (cromosomi X inattivati).
- ![Eredità X-linked dominante](https://i.imgur.com/ISmpQYm.png)
- Essendo più complicato comprendere il sesso di provenienza, + più complesso calcolare il rischio d'incidenza.
- Esempio clinico: *rachitismo ipofosfatemico*, caratterizzato da ipofosfatemia, deficit del riassorbimento intestinale del calcio e da rachitismo-osteomalacia, non responsivo alla vitamina D.
- **DA RICORDARE**:
	- padre affetto e madre sana possono avere figli sani, ma figlie malate,
	- una femmina affetta che si accoppia con un maschio sano determina trasmissione del 50% sia per i maschi che per le femmine,
	- CASO RARO: maschio normale + femmina affetta in omozigosi = tutti i figli affetti.
- ![Eredità X-linked dominante esempio](https://i.imgur.com/2s4yHeH.png)
-  ![Eredità X-linked dominante, tabella patologie](https://i.imgur.com/vthdkUd.png)
## Compensazione genica e inattivazione del cromosoma X
- In caso di ereditarietà dominante, le femmine sono meno affette dei maschi in conseguenza della **lyonizzazione**, inattivazione casuale di uno dei due cromosomi X nelle cellule di un soggetto di sesso femminile.
	- Il cromosoma X inattivo non sarà trascritto e apparirà in forma eterocromatica fortemente condensata (**corpo di Barr**). Questo fenomeno avviene nelle fasi precoci dell'embriogenesi.
	- Il corpo di Barr è osservabile, in interfase, come un piccolo corpicciolo di forma triangolare addossato alla membrana nucleare.
- Nelle donne, dunque, in tutte le cellule ogni cellula decide il cromosoma da inattivare. L’inattivazione del cromosoma nelle donne è casuale e questo fa sì che anche una donna possa manifestare una patologia X-linked recessiva. Le donne dimostrano una patologia più lieve perché hanno 2 cromosomi X e hanno quel 50% che compensa il difetto del gene mutato.
- I maschi sono *emizigoti costitutivi*, mentre le femmine *emizigoti funzionali*.
### Esempio di mosaicismo femminile
- *Gatto "calico"*: la femmina può essere emizigote per un carattere oppure eterozigote e, in quest’ultimo caso, esprime l’espressione del cromosoma paterno e materno con una colorazione sia nera sia arancione. I maschi, invece, esprimono uno solo dei due caratteri. Il maschio sarà solo o nero o arancione.
	- ![Mosaicismo femminile, gatto "calico"](https://i.imgur.com/jW26Gcm.png)
## Sindrome di Rett (RTT)
- **Caratteristiche**: patologia che colpisce quasi esclusivamente le femmine; colpisce lo sviluppo neurologico, ma non è neurodegenerativa: le bambine nascono sane, ma dopo alcuni mesi di vita regrediscono nel linguaggio e nel comportamento. Le alterazioni sono a carico del gene MECP2 (cromosoma X) ma si sa che sono coinvolti anche altri geni (*CDKL5* e *FOXG*).
	- *Decorso*: si ha uno sviluppo prenatale e natale apparentemente normale; dopodiché nei primi mesi di vita si ha un’insorgenza di una serie di condizioni quali rallentamento della crescita, perdita di abilità manuali acquisite in precedenza, perdita di impegno sociale, comparsa di movimenti non coordinati e cambiamento del linguaggio (perdita della capacità verbale). Questa patologia colpisce le tappe fondamentali dello sviluppo. Non vi è perdita neuronale.
		- *Forme atipiche*: compaiono attorno ai 4 anni di età. Vi sono delle varianti con convulsioni precoci, forme congenite(è presente già dalla nascita), varianti in cui il linguaggio non è alterato, varianti maschili (spesso letale).
- **Epigenetica**: alcune molecole fungono da readers (lettori) e quindi leggono la mutazione, writers (scrittori) che quindi la trascrivono, e degli erasers che la cancellano. Il gene MECP2 fa parte dei readers, ed è dunque in grado di rilevare che alcune zone contengono dei siti metilati e si legano a loro. Questo fa sì che la trascrizione venga bloccata.
- **Trattamento**: Non si hanno terapie mirate ma si attuano terapie per migliorare i sintomi presenti, tra i quali disturbi del sonno e convulsioni.
- **Rischio di ricorrenza**: Nel 90% dei casi la malattia è sporadica, e ciò significa che non vi è un’ereditarietà. Si manifesta raramente nella popolazione. Si tratta di mutazioni De Novo (che non ci sono nei genitori). Se la madre è portatrice sana, il 50% dei figli (sia maschi che femmine) potrà ereditare la malattia. Nel maschio è quasi sempre letale in quanto si avranno delle encefalopatie congenite molto gravi, e nelle donne il fenotipo è variabile.
	- Le donne sono mosaico dei geni materni e paterni. Si è visto in questa sindrome che alcune bambine hanno una mutazione che proviene da uno dei genitori (in particolare dalla mamma). La mamma però è sana: questo perché c’è stata un’inattivazione sbilanciata verso una maggiore o minore inattivazione. Nella mamma la mutazione non si esprime, in quanto il gene potrebbe essere inattivato per l’80%.  Nei maschi non si ha questa possibilità.

# Ereditarietà X-linked recessiva
- Se la madre è portatrice e il padre è sano, l’unico malato sarà il maschio. La femmina potrà essere, invece, solo sana o portatrice non affetta.
- **Caratteristiche**:
	- colpisce quasi esclusivamente i maschi,
	- i maschi affetti nascono da madri eterozigoti e asintomatiche,
	- in media, il 50% dei figli maschi di una madre eterozigote risulterà affetto,
	- assenza di trasmissione da maschio a maschio,
	- tutte le figlie di un padre affetto saranno portatrici (*portatrici obbligate*),
	- i figli normali non trasmettono mai la mutazione.
- ![Ereditarietà X-linked recessiva](https://i.imgur.com/xgAsn3v.png)
	- __Caso maschio affetto e femmina sana__: il maschio trasmetterà il carattere X alle figlie femmine che saranno asintomatiche poiché esse presenteranno anche la X sana della madre; 
	- __Caso femmina affetta e maschio sano__: i figli maschi saranno affetti e le femmine portatrici sane;
	- __Caso maschio sano e femmina portatrice asintomatica__: i figli maschi potranno essere affetti le femmine saranno invece portatrici ;
	- __Caso maschio affetto e femmina portatrice__: progenie malata in caso di maschio o femmina, portatrice in caso di femmina e sana in caso di maschio. Se dobbiamo calcolare la percentuale di rischio nella progenie dobbiamo capire da chi proviene l’allele mutato e se dominante o recessivo.
	- Vi sono, poi, le varie eccezioni. Occasionalmente le femmine che ereditano una sola copia di una malattia X-Linked recessiva potrebbero manifestare la malattia.
- ![Ereditarietà X-linked recessiva, analisi di segregazione della malattia 1](https://i.imgur.com/89g1Nzp.png)
- ![Ereditarietà X-linked recessiva, analisi di segregazione della malattia 2](https://i.imgur.com/ydnciDa.png)
## Malattie X-linked recessive
- Mentre le femmine hanno due cromosomi sessuali complementari XX, i maschi hanno un cromosoma X e Y. Il cromosoma Y è più piccolo del cromosoma X e contiene un piccolo numero di geni, la maggior parte dei quali sono per "caratteristiche maschili". Questo fa sì che il cromosoma X sia più facilmente soggetto a mutazione; quindi, la donna ha un fenotipo più mitigato rispetto all'uomo in caso di malattie X-linked. Il maschio, d'altra parte, manifesterà sempre la patologia.
- Alcune malattie sono:
	- Daltonismo
	- Favismo 
	- Emofilia A e B 
	- Malattia di Fabry
- Se un maschio eredita un gene della malattia recessiva sul cromosoma X, sarà affetto dalla malattia, perché il cromosoma Y non porta un allele normale per compensare gli effetti dell'allele della malattia, come potrebbe avvenire nella donna.
- **Femmine affette da malattie X-linked**: anche se le condizioni legate al cromosoma X si osservano, classicamente, solo nei maschi, in due circostanze possono manifestarsi anche in individui femminili:
	- una femmina può essere omozigote per l'allele della malattia, anche se la maggior parte delle malattie legate all'X è così rara che questo scenario risulta improbabile, a meno che i genitori non siano consanguinei. Alcune condizioni, come la cecità o i colori X linked, sono sufficientemente comuni da osservare omozigoti nella prole femminile di un padre affetto e di una madre portatrice;
	- più comunemente, una femmina affetta rappresenta una portatrice di un allele X-linked recessivo che mostra l'espressione fenotipica della malattia ed è indicata come *eterozigote manifesta*. Il fatto che una femmina portatrice sia un eterozigote manifesta dipende da una serie di caratteristiche:
		- una portatrice femmina può mostrare segni clinici e sintomi di un disturbo X-linked se ==l'inattivazione preferenziale è sfavorevole==, vale a dire che una grande maggioranza dei cromosomi X attivi nei tessuti interessati alla manifestazione fenotipica della malattia reca allele mutante;
		- si verifica un'==inattivazione favorevole bilanciata==, in cui un l'allele mutante si trova sulla X più frequentemente inattivata in alcuni o in tutti i tessuti di una donna eterozigote non affetta. Tale inattivazione può essere semplicemente dovuta al caso.
- ![Malattie X-linked recessive, lista patologie](https://i.imgur.com/RgNvTfd.png)
- **Ereditarietà legata all'X-recessiva vs dominante**:
	- ![Ereditarietà legata all'X-recessiva vs dominante](https://i.imgur.com/ZOMOcoQ.png)
### Emofilia
- I problemi di coagulazione sono correlati all'emofilia, che porta ad emorragie, ecchimosi frequenti e sanguinamento prolungato delle ferite. Questa può essere di tipo A o B e dovuta a motivi differenti:
	- L'**emofilia A** è dovuta a deficienza del *fattore VIII*;
	- L'**emofilia B** è dovuta a deficienza del *fattore IX*.
- **Frequenza**: 1/50000 maschi nel caso dell'emofilia A e 1/10000 nel caso dell'emofilia B.
- **Segni patognomonici**: tendenza al sanguinamento in occasione di lievi traumi o anche in assenza di traumi (emorragie spontanee):
	- facilità allo sviluppo di lividi sproporzionati rispetto al trauma o in assenza di traumi apparenti (tipico nei bimbi piccoli),
	- il sanguinamento prolungato e continuo da piccole ferite cutanee o mucose, che compare, in genere, in ritardo di qualche ora rispetto al momento del trauma causante la ferita, ma che può comportare la perdita di sangue prolungata con anemia.
	- l'*emartro*, ossia l'emorragia all'interno delle articolazioni (es. caviglie, ginocchia e gomiti). Anche in questo caso, si tratta di un tipo di emorragia non associata necessariamente a un trauma e che può avvenire anche spontaneamente.
	- ![Emofilia, ematoma sottocutaneo della fronte in un bambino affetto da emofilia](https://i.imgur.com/Zp6Haga.png)
- **Progresso nella cura**: storicamente, l'emofilia A era spesso fatale prima dei 20 anni, ma un'importante progresso nel trattamento avvenne all'inizio degli anni '60.
	- Il fattore VIII viene, solitamente, somministrato al primo segno di un episodio di sanguinamento ed è un trattamento altamente efficace (specialmente nel prevenire la perdita della funzione articolare).
	- Negli anni '70, l'età media alla morte delle persone con emofilia era aumentata a 68 anni.
	- *Sequenziamento del gene del fattore VII*:
		- i pazienti con mutazioni nonsenso o frameshift, di solito, sviluppano un'emofilia grave,
		- i pazienti con mutuazioni missenso manifestano un'emofilia lieve o moderata. Queste, infatti, producono una singola sostituzione dell'amminoacido senza un effetto negativo dominante, che, di solito, si traduce in un prodotto proteico alterato, ma parzialmente funzionale.
- **Severità della malattia**:
	- Ca. il 45% dei casi gravi di emofilia A sono causati da un'inversione cromosomica che distrugge il gene del fattore VIII;
	- Un ulteriore 5% dei pazienti presenta delezioni, che, di solito, portano a una malattia relativamente grave;
	- Ca. il 10% delle femmine eterozigoti ha livelli di fattore VIII inferiore al 35% e alcune di queste manifestano eterozigoti, con lievi sintomi di emofilia A.
	- ![Emofilia, severità della malattia](https://i.imgur.com/4J7OkQj.png)
		- Il livello di attività dei fattori VIII e IX è predittivo della gravità del quadro clinico
- **Trattamento**: ad oggi, l'emofilia è una malattia curabile, ma non guaribile. Tuttavia, la prospettiva per la guarigione esiste ed è rappresentata dalla terapia genica, attualmente in fase di sperimentazione avanzata, sia per l'emofilia A che per l'emofilia B. Oggi, la terapia standard è l'infusione intravenosa del fattore mancante.
	- Di recente, si è reso disponibile (al momento solo per i soggetti con Emofilia A) il primo farmaco a somministrazione sottocutanea. Si tratta di un anticorpo monoclonale capace di attivare la coagulazione, in modo da prevenire la maggior parte delle emorragie.
		- Non è, tuttavia, efficace per la cura di episodi emorragici acuti, per i quali bisogna sempre ricorrere ai concentrati di fattore VIII.
- **Ereditarietà**:
	- ![Emofilia, ereditarietà](https://i.imgur.com/x3aOjyh.png)
		- Pattern: bisogna fare una distinzione in base a chi è coinvolto:
			- *maschio affetto da femmina non portatrice*: le femmine non hanno rischio (sono portatrici); tutti i maschi saranno non affetti,
			- *maschio sano da femmina portatrice*: 1/4 di femmine non sarà portatrice, 1/4 di femmine saranno portatrici, 1/4 di maschi saranno sani, 1/4 di maschi saranno affetti.
- ![Emofilia, famiglie reali](https://i.imgur.com/rIuFS8o.png)
### Malattia di Duchenne (DMD)
- **Caratteristiche**: definita come una miopatia progressiva panetica, è una patologia che coinvolge il muscolo ed è diffusa in tutte le popolazioni (senza differenze di etnia) e si presenta come una progressiva debolezza e perdita di muscoli dovuta all’alterazione di un gene, cioè la distrofina. Esiste in dozzine di forme diverse.
	- La DMD (distrofia muscolare di Duchenne) è una delle forme più gravi e si manifesta intorno ai 5 anni, quando i genitori iniziano a notare un'insolita goffaggine e debolezza muscolare.
	- Le femmine portatrici eterozigoti delle mutazioni che causano la DMD sono, generalmente, portatrici sane, sebbene l'8-10% presenti un certo grado di debolezza muscolare.
- **Clinica**: presenta il *segno di Gowers* (manovra che il bambino fa per sollevarsi dal pavimento, cioè si aiuta con le braccia) e la pseudoipertrofia dei polpacci per infiltrazione di grasso e di tessuto connettivo nel muscolo. Tutti i muscoli scheletrici, alla fine, degenerano e la maggior parte dei pazienti con DMD è costretta su una sedia a rotelle all'età di 11 anni. Anche il cuore e la muscolatura respiratoria diventano compromessi, con morte intorno ai 25 anni.
	- Il *gene della distrofina DMD* contiene 79 esoni, che producono un trascritto di 14 kilobasi (kb), ed è importante, in quanto lega un complesso di glicoproteine che collegano la membrana cellulare e le proteine extracellulari. Svolge un ruolo chiave nel mantenimento dell'integrità strutturale della cellula muscolare. In caso di mutazione del gene si ha disgregazione del tessuto muscolare e le cellule muscolari muoiono gradualmente.
		- ![Distrofia muscolare di Duchenne, gene e distrofina](https://i.imgur.com/HhDzMoi.png)
		- ![Distrofia muscolare e ruolo della distrofina](https://i.imgur.com/p0mXxXy.png)
	- ![Distrofia muscolare di Duchenne, clinica](https://i.imgur.com/EdLUZgu.png)
	- ![Distrofia muscolare di Duchenne, segno di Gowers](https://i.imgur.com/etSwjjT.png)
### Distrofia muscolare di Becker (BMD)
- **Caratteristiche**: meno grave della forma di Duchenne. Anche la progressione è molto più lenta, con esordio in media a 11 anni di età. Entrambe le malattie, di solito, derivano da delezioni (65% dei casi di DMD e 85% dei casi di BMD) o duplicazioni (dal 6% al 7% dei casi di DMD e BMD) nel gene della distrofina:
	- la grande maggioranza delle delezioni e duplicazioni che causano DMD produce *frameshift*,
	- la maggior parte delle mutazioni che causano BMD sono *alterazioni in-frame* (cioè, un multiplo di tre basi viene cancellato o duplicato).
		- Ci si aspetterebbe che un frameshift produca una malattia più grave rispetto a un'alterazione in frame. Il fenotipo clinico dipende dalla quantità di distrofina presente: la distrofina è assente in quasi tutti i pazienti con DMD, di solito è presente in quantità ridotta (o come forma accorciata della proteina) nei pazienti con BMD.
- **Decorso**: Insorge nell'adolescenza. Anche qui si ha un coinvolgimento del distretto cardiaco, ma la progressione della malattia è più lenta e variabile, con buone prospettive di vita.
- **Differenze e similitudini fra DMD e BMD**:
	- ![Differenze e similitudini tra DMD e BMD](https://i.imgur.com/TY7JRwJ.png)
- **Trattamento**: non si può fare molto per questo tipo di patologie, se non rallentarne la progressione.
	- Gli scopi della terapia sono il rallentamento della progressione della malattia, il mantenimento della mobilità, la prevenzione e la correzione delle contratture e della scoliosi, il controllo del peso e l'ottimizzazione della funzione polmonare e cardiaca.
	- La terapia con *glucocorticoidi* può rallentare la progressione per diversi anni. Vi sono, inoltre, terapie sperimentali, come l'*exon-skipping*, che prevedono il salto dell'esone malato tramite l'utilizzo di oligonucleotidi antisenso.

# Eredità Y-linked
- Non si conoscono (probabilmente non esistono) patologie legate a geni del cromosoma Y (escluse quelle legate alla fertilità).
- Le mutazioni del cromosoma Y vengono trasmesse di padre in figlio, senza salti generazionali.
	- Es. carattere delle orecchie pelose, ha frequenza rara ed è dovuta ad una traslocazione sul *gene SRY MIM400045*.

# Eredità autosomica dominante
- Ce ne son diverse: acondroplasia, corea di Huntington, ipercolesterolemia familiare, sindrome di Crouzon.
	- ![Eredità autosomica dominante, patologie](https://i.imgur.com/wlQHCdQ.png)
## Acondroplasia (nanismo)
- **Caratteristiche**:
	* Frequenza: 1: 26.000 nati vivi;
	* È dovuta ad un difetto di crescita: si ha un mancato sviluppo armonico della cartilagine di accrescimento delle ossa lunghe degli arti superiori e inferiori (arti corti e tronco normale);
	* Causa: mutazioni in un gene recettore del *FGFR3* (cr4 = cromosoma 4) Il termine acondroplasia letteralmente significa “senza formazione di cartilagine”; in realtà questa malattia non è dovuta ad assenza di cartilagine, ma si manifesta con una mancata trasformazione della cartilagine in tessuto osseo.
* **Fenotipo clinico**:
	- Bassa statura
	* Ipoplasia dello splancnocranio e prominenza delle bozze occipitali 
	* *Accorciamento rizomelico* di braccia e gambe, con tronco lungo e stretto. 
	* Dita corte e anulare e medio possono divergere, conferendo alla mano un aspetto tridente.
	* Gamma di movimento limitata ai gomiti;
	* *Genu varum* (gambe arcuate);
	* Intelligenza mantenuta nella norma.
		* Nel 10% dei casi si ha un restringimento del foro occipitale (forame magno) che può portare una compressione del tronco celebrale alla giunzione del cranio cervicale che di conseguenza causa ipotonia, apnea, tetraparesi, difetto di crescita e anche morte improvvisa. Il 3% dei pazienti muore durante il primo anno di vita proprio a causa di queste complicanze. In manifestazioni più lievi si possono avere anche altre complicazioni quali obesità, ipertensione ecc.
- **Locazione cromosomica**:
	- Cromosoma 4, la regione interessata codifica FGFR3. Si tratta di un recettore transmembrana ad attività tirosinchinasica e la malattia è dovuta ad una modificazione del dominio transmembrana.
		- Gl'individui sono, per la maggior parte, eterozigoti per la *variante 380R*, che prevede la sostituzione di una glicina con un'arginina.
	- L'80% dei pazienti presenta mutazioni de novo (si verificano nella linea germinale paterna e la loro frequenza aumenta con l'aumentare dell'età, che dev'essere >35); quindi non sempre è ereditata dai genitori.
	- Se vengono coinvolti altri domini, si hanno malattie con diverso fenotipo, in particolar modo
	- *ipocondroplasia*, con grado più lieve,
	- *displasia tanatoforica*, più grave.
- **Trattamento**: la diagnosi viene fatta a livello radiologico e mutazionale; non c’è un trattamento risolutivo ma si possono evitare le complicazioni. Ci sono dei casi di somministrazione di fattori di crescita oppure di allungamento degli arti tramite chirurgia ma i risultati sono contraddittori e comunque non sono terapie risolutive.
- **Rischio di ricorrenza**: se entrambi i genitori sono malati, il 75% dei figli potrà essere malato, ma AA (genotipo dominante) è incompatibile con la vita; quindi 50 % malato e 25% sano.
## Ipercolesterolemia familiare
- **Caratteristiche**:
	- Malattia autosomica dominante;
	- Frequenza eterozigote: 1:500;
	- Frequenza omozigote: 1:1000000;
	- Non c'è distinzione tra maschio e femmina;
	- Causa: mutazione del *LDLR* (cr19).
- **Fenotipo clinico eterozigote**:
	* 50% dei parenti di 1° grado 
	* Colesterolemia >300/500mg%
	* *Arco corneale* e *xantomi tendinei* alla fine della seconda decade e alla morte.
		* Negli omozigoti la gravità della malattia è aumentata e si tratta di una malattia letale entro i primi 30 anni di vita.
		* ![Ipercolesterolemia familiare, sintomi](https://i.imgur.com/hb9TE5E.png)
- Alti livelli di colesterolo causano
	- *arteriosclerosi*: perdita di elasticità delle arterie,
	- *aterosclerosi*: accumulo di lipidi con formazione di placche. Patologia a carico delle arterie di grosso/medio calibro, che inizia nella tonaca intima, dove porta a produzione di placche ripiene di materiale necrotico (*ateroma*). La placca, restringendo progressivamente il lume vasale (*stenosi*) e/o complicandosi con la formazione di trombi, può risultare ischemica.
### Disturbo metabolico alla base: iperlipoproteinemia
- ![Iperlpoproteinemia](https://i.imgur.com/8n0SqkQ.png)
- La malattia è determinata da un'insufficiente attività del *LDLR*, dovuta a un'alterazione del gene che codifica per questa proteina; ne consegue che i livelli ematici di LDL aumentano in modo proporzionale alla riduzione dell'attività recettoriale, variabile dal 50 al 90-95% circa. Il parallelo aumento della colesterolemia è dovuto all'alta percentuale di colesterolo contenuto all'interno di questa classe lipoproteica (non a caso chiamata "colesterolo cattivo").
	- Avviene il mancato riconoscimento dell'*apoB-100*, che, generalmente, porta ad invaginazione della membrana, rivestita di clatrina, e formazione di lisosomi, che provocano il rilascio del colesterolo all'interno (normalmente, per feedback negativo, causa l'inibizione dell'enzima deputato alla sintesi del colesterolo; una volta immagazzinato, si verifica inibizione dell'apoB-100).
- Vi possono anche essere della alterazioni a carico di atri geni:
	- *PCSK9*:  gene che codifica per la pro-proteina della convertasi sub-tilisina/kexin tipo 9, il cui ruolo è indirizzare il recettore delle LDL alla degradazione lisosomiale riducendo l’eccesso del recettore sulla membrana;
	- *LDLRAP1*: gene che codifica per una proteina coinvolta nell’internalizzazione del recettore delle LDL nelle vescicole rivestite.
	- In una percentuale variabile attorno al 10/15% dei pazienti ipercolesterolemici, non si riscontra la mutazione nei geni indicati. Questo indica che, verosimilmente, altri geni possono essere coinvolti nella genesi della malattia e che, in questi casi, la diagnosi clinica è centrale e indispensabile.
	- ![Iperlipoproteinemia, geni implicati e risvolti](https://i.imgur.com/1hseNC3.png)
- **Diagnosi e trattamento**: misurazione del colesterolo nel sangue. Si affronta tramite dieta a basso contenuto di grassi ed elevato di carboidrati e/o terapia farmacologica; per gli omozigoti si valuta l'aferesi LDL. Raro è, invece, il trapianto di fegato.
- **Rischio di ricorrenza**: ciascun figlio di un genitore affetto ha una probabilità del 50% di ereditare l’allele mutato; gli eterozigoti non trattati hanno il rischio del 100% di sviluppare una cardiomiopatia ischemica se maschi, 75% se femmine.

# Eredità autosomica recessiva
- ![Eredità autosomica recessiva, patologie associate](https://i.imgur.com/jMwbpQS.png)
- **Caratteristiche**: 
	- La trasmissione della malattia avviene in maniera orizzontale;
	- Maschi e femmine sono affetti con uguale probabilità;
	- I soggetti eterozigoti sono portatori sani;
	- Il rischio di malattia aumenta per consanguineità.
## Albinismo
- **Caratteristiche**:
	- Frequenza: 1:20000 nati vivi;
	- Descrizione: assenza del pigmento nella pelle, negli occhi e nei capelli;
	- Causa: si ha un difetto in un gene presente nel cromosoma 11 (TYR); sappiamo, però, che esistono diversi geni, di cui 13 associati all'*albinismo oculocutaneo* (*OCA*) ed uno associato soltanto ad albinismo oculare.
		- La *tirosinasi* (*TYR*), se infettata, non può più trasformare la *L-tirosina* in *dopachinone* e in *melanina*. Quello che si ha, quindi, è un'ipopigmentazione della pelle, dei capelli e dell'iride, nistagmo, fotofobia e ridotta acuità visiva.
			- ![Albinismo, alterazioni biochimiche](https://i.imgur.com/v2PqQCY.png)
- **Trattamento**: non è curabile, ma si possono effettuare terapie per alleviarne segni e sintomi, o monitorare l'evoluzione della malattia.
- **Rischio di ricorrenza**: in questo caso, il rischio di ricorrenza (dunque essere omozigoti affetti), è del 50% (avendo un eterozigote ed un omozigote).
	- ![Albinismo, rischio di ricorrenza 1](https://i.imgur.com/PLYmjZw.png)
	- ![Albinismo, rischio di ricorrenza 2](https://i.imgur.com/TfiJlda.png)
## Fibrosi cistica (CF)
- Anche detta **mucoviscidosi**, è una malattia genetica ereditaria multisistemica a carattere cronico evolutivo, che colpisce gli epiteli secernenti o assorbenti di vari distretti.
- **Caratteristiche**:
	- Frequenza: 1:6000 nati vivi ed è la più comune malattia genetica della razza caucasica.
		- Frequenza portatori sani sul totale: 1:25;
	- Causa: mutazione del *gene CFTR* (cromosoma 7), codificante per un trasportatore del cloro e del bicarbonato (trasporto attivo), localizzato al livello della membrana plasmatica.
		- ![Fibrosi cistica, gene CTFR](https://i.imgur.com/QfyGPdb.png)
		- Questo risulta essere costituito da 1400 aminoacidi e vi sono oltre 2000 mutazioni ad oggi conosciute. Sono presenti
			- 2 domini transmembrana composti da 6 α-eliche ciascuno,
			- 3 domini intracitoplasmatici,
			- dominio regolatore.
			- ![Fibrosi cistica, recettore CTFR](https://i.imgur.com/pYF4UxI.png)
		- Il canale è responsabile dell'efflusso di cloro e bicarbonati dalle cellule secretorie epiteliali, dove, assieme ad altri canali ionici (tra cui il canale epiteliale del sodio), controlla il trasporto di elettroliti e, quindi, la secrezione di acqua.
		- Mutazioni del gene CFTR implicano un'anomala regolazione nel trasporto di elettroliti da parte delle cellule che costituiscono gli epiteli (mucosa bronchiale ed intestinale, cute, tratto genito-urinario, ecc.) e conseguente alterazione nella secrezione delle ghiandole esocrine. Si tratta di una malattia multi-sistemica, in quanto colpisce vari organi.
			- L'insufficienza respiratoria è la principale manifestazione della patologia: quando il CFTR non è funzionale si ha *disidratazione delle mucose bronchiali*, *riduzione dell'altezza del liquido periciliare* e un *sovvertimento della clearance muco-ciliare*.
			- Solitamente, viene scoperta nei primi 6 mesi dalla nascita o, comunque, nel 66% dei casi, entro il primo anno di vita.
			- ![Fibrosi cistica, fenotipo clinico](https://i.imgur.com/p9uUaUk.png)
- **Effetti e alterazioni**:
	- Se ne possono avere di diverse, che possono causare differenti tipi di effetti:
		- mancata trascrizione della proteina,
		- mancata maturazione della proteina prima che vada nell'epitelio,
		- mancata apertura del canale transmembrana.
	- Classi:
		- mutazioni di classe 1, 2, 3, ovvero quelle coinvolgenti la presenza o assenza di questa proteina. Sono di grado più severo.
			- I sintomi sono insufficienza pancreatica, malnutrizione, deterioramento precoce e severo della funzione polmonare, malattia epatica grave e alta densità del meconio (prime feci di un neonato);
		- mutazioni di classe 4 e 5, presentano maggior espressione della proteina e si ha un fenotipo più lieve, in quanto rimane conservata la funzionalità degli organi.
- **Eterozigosi per FC e vantaggio selettivo**:
	- CFTR è il maggior canale del Cl-, regolato dal cAMP e responsabile della secrezione di  fluidi nella diarrea da colera, come da altre enterotossine batteriche. Si è visto che la mutazione in eterozigosi di CFTR conferisce vantaggio selettivo e protezione da diarree di origine batterica.
- **Diagnosi e trattamento**:
	- La diagnosi si basa sia su indagini cliniche che genetiche; per lo più è dovuta ad una combinazione di manifestazioni cliniche che vengono analizzate per mezzo del test del sudore, analisi genetica (almeno 2 mutazioni) e studio della differenza di potenziale elettrico trans epiteliale nelle mucose respiratorie ed intestinali.
	- La terapia richiede un approccio multidisciplinare; la prima azione è quella di mantenere un adeguato stato nutrizionale, prevenire le ostruzioni intestinali e polmonari, mantenere l’omeostasi glucidica per conservare una situazione della stabilità clinica.
	- *Polifarmacoterapia*
		- ![Fibrosi cistica, polifarmacoterapia](https://i.imgur.com/pF0JkIe.png)
		- L'approccio è multidisciplinare e finalizzato a promuovere la clearance delle secrezioni, gestire le infezioni polmonari, mantenere un adeguato stato nutrizionale, supplire alle carenze nutritive legate al malassorbimento, prevenire l'ostruzione intestinale, mantenere l'omeostati glucidica, per conservare una condizione clinica stabile per periodi prolungati.
	- *Nuovi farmaci modulanti la funzione del CTFR*
		- Farmaci "correttori" (*lumacaftor*);
		- Farmaci "potenziatori" (*ivacaftor*), molecole che aumentano la probabilità di apertura del canale CFTR, migliorandone la conduttanza, fino al 35-40% dell'attività normale.




---
# References
[[Genetica]]
