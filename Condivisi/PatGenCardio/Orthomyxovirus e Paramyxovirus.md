2023-06-10 12:50
Stato: #Idealezione
Tag: #Microbiologia 

---
# Orthomyxovirus
- La famiglia **Orhomixoviridae** conta 4 generi: *Influenza A*, *Influenza B*, *Influenza C* e *Thogotovirus*.
	- All'ultimo genere appartengono *Thogot*, *Dhori* e *Bourbon*, trasmessi da artropodi (zecche) e di incerta patogenicità o, comunque, di raro riscontro.

## Il virus dell'influenza
- **Caratteristiche generali e classificazione**: comprende A, B e C, distinti in base alle caratteristiche antigeniche delle proteine M1 ed NP, che presentano reattività antigenica di tipo crociato.
	- I *virus influenzali di tipo A*, a loro volta, sono suddivisi in sottotipi sulla base delle caratteristiche antigeniche delle glicoproteine H (emoagglutinina) ed N (neuraminidasi) nell'envelope.
- **MOLTIPLICAZIONE VIRALE**
	- **Virione**: forma sferica, provvisto di un peplos derivato dalla membrana della cellula ospite, in cui sono inserite le glicoproteine virus-specifiche *emoagglutinina* (*H*) e *neuraminidasi* (*N*), assieme a piccole quantità della proteina *M2*, che fornisce all'envelope virale un canale che consente il passaggio di ioni.
		- All'interno della membrana lipidica, si trova la *proteina M1* (o "matrice"), racchiudente il genoma virale, costituito da 8 diversi e distinti minicromosomi di (-) RNA monocatenario, tutti legati a
			- segmenti di una nucleo-proteina (o *NP*, proteina con elevata affinità per l'RNA) a formare altrettanti complessi nucleocapsidici (**complessi ribonucleoproteici** o **RNP**),
			- alcune molecole delle proteine *PB1*, *PB2* e *PA*, che formano le subunità della *RNA polimerasi- RNA-dipendente* virus specifica (*complesso trascrittasico*):
				- M1 ed M2 sono codificate dal segmento 7 del genoma,
				- *NS1* e *NS2* (NS = non structural) sono codificate dal segmento 8. La loro funzione è quella di consentire l'esportazione nucleo-citoplasmatica dell'RNA genomico evitandone lo splicing (funzione analoga a quella della proteina Rev vista nell'HIV).
					- *Virus dell'influenza B*: il segmento 7 codifica solo la proteina M1, mentre la M2 è sostituita da una (glico)proteina (*NB*), codificata dal segmento 6 (codificante anche per la NA);
					- *Virus dell'influenza C*: RNA a 7 segmenti, ma manca il segmento codificante per NA. A questa mancanza si sopperisce tramite la duplice funzionalità dell'emoagglutinina (HEF) del virus, avente sia capacità emoagglutinante che neuraminidasica.
		- **Nota sul genoma "segmentato"**: possibilità di presentare variazioni notevoli ed improvvise nell'assetto delle diverse proteine strutturali, dunque nella composizione antigenica.
			- *Riassortimento genomico*: osservato nei virus influenzali di tipo A: durante una coinfezione ad opera di due virus influenzali, si può verificare lo scambio di uno o più segmenti genomici tra le rispettive progenie virali.
		- ![Orhomyxovirus, diagramma schematico del virione del virus dell'influenza A](https://i.imgur.com/IfQ9c23.png)
	- **Ancoraggio**: avviene grazie a [[Neuraminidasi]] ed [[Emoagglutinina]].
	- **Endocitosi**: *viropessi* (o *receptor-mediated endocytosis*)
		1. Introduzione del virione tramite vescicola endosomica con pH acido interno (per adattare il pH del virione a quello della vescicola, vi vengono introdotti ioni H+ tramite la proteina M2);
		2. Il pH acido endosomico provoca variazioni conformazionali dell'emoagglutinina, che viene attaccata da proteasi cellulari ed espone una porzione idrofobica sulla membrana endosomiale.
			- Nell'endosoma, HA0, precursore dell'emoagglutinina, viene scisso in HA1 ed HA2, con l'esposizione, nella porzione aminoterminale della subunità HA2, di un peptide "fusogeno" per envelope e membrana endosomica. Ciò avviene solamente in alcuni tessuti, adatti alla proliferazione virale.
				- Per quanto concerne questo sito "fusogeno", è stato dimostrato che
					- nei virus a bassa patogenicità, possiede un unico residuo di arginina,
					- nei virus ad alta patogenicità, possiede numerosi (di solito 7) residui di aminoacidi basici, che ne estendono la sensibilità ad un più ampio spettro di proteasi;
		3. L'esposizione causa fusione della membrana endosomiale con l'envelope virale. Ne consegue la liberazione del virione nel citoplasma.
	- **Replicazione**: particolarità degli *Orthomyxovirus*: pur essendo il virione infettante provvisto di un autonomo complesso trascrittasico, l'enzima può avviare la trascrizione del genoma virale solo se i segmenti di RNA sono legati ad un primer, rappresentato da frammenti di RNA cellulare (sintetizzati dalla RNA polimerasi II della cellula) con uno specifico "capping", che il virus ruba agli RNA cellulari nascenti.
		- La replicazione cellulare, di fatti, è sensibile agl'inibitori della sintesi di RNA cellulare (come l'*actinomicina*).
- **La patologia umana**: i virus di tipo A e B sono in grado di provocare manifestazioni epidemiche, ma solo il tipo A è in grado di dar luogo a epidemie di notevole consistenza e con un certo tasso di mortalità. I virus di tipo C, invece, producono solo casi sporadici di infezione, generalmente di modesta gravità.
	- *Virus di tipo A*: possono infettare numerose altre specie animali. Il reservoir naturale di questa specie sono gli uccelli acquatici (particolarmente anatre), che non presentano sintomatologia e che possono trasmetterla anche ad altri animali.
	- La patogenicità risulta, ovviamente, influenzata dall'efficienza dell'apparato trascrittivo, ma anche le *N* e le *H* giocano un ruolo di rilievo.
		- I virus influenzali possiedono un'emoagglutinina che riconosce preferibilmente *residui di acido sialico* legati a galattosio mediante *legame α-2,6* (negli animali *α-2,3*).
			- Tali residui sono, in verità, presenti in numerosi tessuti, ma nell'uomo risultano tropici per il virus influenzale nelle mucose respiratorie.
	- **Infezione**: o aerogena, si contrae mediante arrivo del virus sulle mucose delle prime vie aeree, o tramite contatto con superfici contaminate.
		- Breve periodo d'incubazione (1-2 gg) e, in genere, tende a risolversi spontaneamente in 5-7 gg. Si possono avere complicanze polmonari in anziani, defedati o portatori di affezioni respiratorie croniche.
		- *Guarigione*: si accompagna alla comparsa di una buona immunità umorale (soprattutto IgA secrete nelle mucose e dirette contro proteine H ed N).
			- Ciononostante, si hanno infezioni regolari per via di comparsa e selezione di stipiti virali con sempre nuove modificazioni antigeniche (accumulo di mutazioni puntiformi, vi si accennava prima), il cui fenomeno viene detto *antigenic drift* ed interessa virus A e B.
				- Nel caso dei virus A, si può avere anche un *antigenic shift*: comparsa di stipiti virali totalmente "nuovi", con consistenti modificazioni antigeniche, di norma a causa di coinfezione di un virus umano ed uno animale nello stesso organismo (specie più idonea il suino: possiede sia α-2,3 che α-2,6).
	- **Virus dal 1918 ad oggi**: tutti presentati con 3 diverse combinazioni (*H1N1*, *H2N2*, *H3N2*). Alla loro prima comparsa, tutti e tre questi sottotipi hanno dato origine alla "Spagnola" (1918, pandemia causata dal *virus A H1N1*, di probabile origine aviaria), all' "Asiatica" (1957, causata dal *virus A H2N2*, probabile riassortimento tra uno umano e uno aviario) e la pandemia "da *virus Hong Kong*" (1968, causata dal *virus A H3N2*, probabile riassortimento tra uno umano e uno aviario).
		- ![Orhomyxovirus, sottotipi di virus influenzale di tipo A che hanno circolato nella popolazione umana a partire dall'inizio della pandemia "spagnola"](https://i.imgur.com/4Tp38Jz.png)
		- *Virus da influenza aviaria*: infettano, occasionalmente, gli allevamenti di tutto il globo, con andamento endemo-epidemico. Rappresentano un rischio potenziale per la specie umana, anche se la loro trasmissione all'uomo è possibile solo per l'esposizione a dosi massicce di virus (soggetti che hanno contatto diretto coi volatili infetti per motivi occupazionali). Allarmi vi sono stati, però, nel
			- 2003. comparsa dell'infezione da virus influenzale *A (H5N1)* tra i volatili domestici, con un consistente numero di casi umani ed elevata letalità (50%);
			- 2009, comparsa in Messico di un centinaio di casi da virus *A (H1N1)*, di probabile origine suina. Elevata trasmissibilità interumana (virus a rischio di pandemia secondo l'OMS). Ha avuto un decorso benigno, non preoccupatevi;
			- 2013, in Cina sono state segnalate infezioni da virus aviario *AH7N9*.
- **Metodi d'identificazione**: l'identificazione avviene mediante prove d'inibizione dell'emoagglutinazione ad opera di sieri noti. Si può anche effettuare la ricerca di antigeni o del genoma virale nelle secrezioni faringo-bronchiali per una diagnosi "rapida".
- **Terapia specifica**: inibizione della neuraminidasi ormai introdotta nella pratica terapeutica.
- **Metodi di immunizzazione**: i vaccini antiinfluenzali sono allestiti con virus coltivati in embrione di pollo ed inattivati tramite trattamento con formalina o con neuraminidasi ed emoagglutinina isolati. L'OMS ha laboratori in ca. 50 Paesi, col compito d'isolare gli stipiti responsabili dei primi casi annuali d'influenza e tipizzarli sierologicamente, di modo da poter distribuirli agl'istituti vaccinogeni.
	- Vaccini con virus vivi ed attenuati sono stati messi a punto negli ultimi anni ed autorizzati: sono preparati mediante riassortimento genetico di ceppi virali A e B *wild type* selezionati. Possiedono geni codificanti per HEF ed NA. Il vaccino viene somministrato per via nasale e la replicazione (senza sintomi morbosi) dei ceppi vaccinali, limitata alle mucose delle prime vie aeree, produce un'immunità paragonabile (o anche superiore) a quelle dei vaccini tradizionali con virus wt uccisi.
	- ANCORA IN FASE DI SPERIMENTAZIONE: produzione di un vaccino anti-influenzale con antigeni comuni ai diversi sottotipi
		- tramite sperimentazioni con costrutti di DNA espressivi della proteina NP da sola o in combinazione con M o M1,
		- proteina M2 come antigene, molto stabile e comune a quasi tutti i tipi A. Sembra indurre una risposta immunitaria umorale e cellulo-mediata (intervento delle NK). Non sembra avere particolare potere neutralizzante, poiché la proteina M2 non interviene nell'infezione cellulare, ma tale vaccino condiziona, comunque, un migliore decorso dell'infezione e una più rapida guarigione.
		- *Recentemente*: Antonio Lanzavecchia, dell'Istituto di Ricerche Biomediche di Bellinzona, ha trovato un anticorpo in grado di neutralizzare praticamente tutti i sottotipi di virus influenzali A.

# Paramyxoviridae
- **Caratteristiche generali**: ribovirus a genoma con polarità negativa. La famiglia comprende due sottofamiglie e quattro generi.
	- *Virione*: peplos racchiudente un nucleocapside a geometria elicoidale, formato dal genoma. Quest'ultimo è costituito da un'unica molecola di (-) RNA monocatenario, legato ad una serie di *NP*.
		- ![Paramyxovirus, principali differenza con gli Orhomyxovirus](https://i.imgur.com/bT5KJeq.png)
		- Proteine
			- nell'envelope:
				- *proteina L* (*large*) e la *proteina P* (*fosfoproteina*), subunità della RNA polimerasi RNA-dipendente virus-specifica;
				- *proteina V* (ricca in cisteina), presente in molti virus della famiglia Paramyxovirinae e considerabile fattore di virulenza, perché in grado d'impedire la trascrizione dei geni codificanti per IFN-α e IFN-β.
			- Inserite sull'envelope:
				- proteina M;
				- *glicoproteina HN*, antirecettore e principale antigene di superficie. Ha anche attività neuraminidasica;
				- *glicoproteina F*, ovvero la proteina "fusogena" tra pericapside e membrana cellulare. Viene, precedentemente, sintetizzata come F0 (precursore inattivo) e, successivamente, tagliata da una proteasi a formare la proteina biologicamente attiva, costituita da due catene, F1 ed F2, legate da ponti disolforici.
			- ![Paramyxovirus, rappresentazione schematica del virione.](https://i.imgur.com/TF0XL2I.png)
	- *Virus patogeni per l'uomo*
		- ![Paramyxovirus, virus patogeni per l'uomo](https://i.imgur.com/HYb7uZZ.png)
		- Altri due sono stati isolati a fine '90:
			- *virus Hendra*: isolato in Australia, in un piccolo focolaio di polmonite interstiziale, in soggetti a contatto, per motivi occupazionali, con equini in cui il virus aveva causato una forma letale di patologia respiratoria;
			- *virus Nipah*: isolato da alcuni focolai di encefalite in Malaysia. L'infezione era derivata da suini in cui il virus ha causato varie epizoozie.
- **Replicazione**:
	- *Interazione*: il virione si lega alle cellule tramite interazione della proteina HN coi recettori specifici e, post fusione (operata dalla proteina F), libera nel citoplasma il nucleocapside, per dare avvio alle sintesi macromolecolari virus-specifiche (**nel citoplasma**), che si concludono con la gemmazione dei virioni neoformati dalle zone di membrana modificate tramite interazione con la proteina M.
		- La *proteina F* è in grado di creare fusione fra le cellule circostanti, con formazione di estesi policariociti (e conseguente trasmissione della progenie direttamente da una cellula all'altra, evitando l'esposizione all'azione di anticorpi specifici).
		- *Recettori*: differenti per i differenti generi:
			- *Respirovirus* e *Rubulavirus* → usano come recettore i residui di acido sialico delle glicoproteine della membrana cellulare, infatti sono gli unici in cui la proteina HN ha attività sia emoagglutinante che neuraminidasica;
			- *Morbillivirus* → usano come recettore la *CD46* e la loro proteina H ha attività emoagglutinante, ma non neuraminidasica;
			- *Pneumovirus* → recettore non noto, ma sprovvisti di attività emoagglutinante e neuraminidasica.

## Virus parainfluenzali
- I virus parainfluenzali umani comprendono 5 diversi specie antigeniche, suddivise nei generi *Respirovirus* (virus parainfluenzali umani 1 e 3) e *Rubulavirus* (virus parainfluenzali umani 2, 4a e 4b).
- **Infezioni**: limitate all'epitelio delle vie respiratorie e, quindi, con un breve periodo d'incubazione (2-6 gg, dipende dalla moltiplicazione virale a livello della zona di penetrazione).
	- Negli adulti interessa solo la mucosa naso-faringea, mentre nei bambini può diffondere anche dalla laringe agli alveoli. L'immunità conseguente all'infezione è modesta, per cui le reinfezioni sono frequenti.
		- A differenza dei virus influenzali, non provocano mai estese manifestazioni epidemiche e sono responsabili di una variabile percentuale di affezioni respiratorie tutto l'anno, con maggiore frequenza nella stagione invernale.
	- ![Caratteristiche differenziali tra i diversi generi della famiglia *Paramyxoviridae*](https://i.imgur.com/1iBZAa1.png)
- **Proprietà**: sono dotati di proprietà emoagglutinanti verso gli eritrociti e, crescendo, causano la formazione di policariociti.
	- ![Paramyxovirus, voluminosi sincizi provocati in colture di cellule derivate da carcinoma umano (linea KB) dall'infezione con un virus parainfluenzale di tipo 3. Ematossilina-eosina](https://i.imgur.com/LHAtTNI.png)

## Virus della parotite
- La parotite è una malattia tipica dell'infanzia, che, clinicamente, si presenta con il sintomo saliente dell'ingrossamento delle parotidi (a volte una sola). L'affezione è moderatamente febbrile e passa a guarigione spontaneamente.
	- Sono possibili complicazioni a carico di pancreas e SN e, nei maschi in età post-puberale, frequente comparsa di orchite mono- o bilaterale, molto dolente, cui può perseguire (molto raramente) atrofia testicolare e *impotentia generandi*.
- **Infezione**: si contrae per contagio interumano, attraverso la saliva, ed il periodo d'incubazione è ca. 15 gg.
- **Proprietà**: presente un unico tipo antigenico, con poche correlazioni coi virus parainfluenzali. Il virus possiede poteri emoagglutinanti e, in coltura, può provocare la comparsa di policariociti ed inclusioni citoplasmatiche.
- **Diagnosi**: molto easy, la ricerca del virus avviene solo in caso di meningiti o pancreatiti.

## Virus del morbillo
- **Proprietà generali**: unico tipo antigenico, l'ospite naturale è l'uomo. Produce estesi sincizi con inclusioni citoplasmatiche e nucleari (queste ultime abbastanza atipiche per un ribovirus con ciclo replicativo citoplasmatico e insensibile all'actinomicina).
	- ![Paramyxovirus, un policariocita prodotto in colture di cellule amniotiche umane dal *virus del morbillo*. Evidenti gl'inclusi nucleari (A) e citoplasmatici (B). Ematossilina-eosina](https://i.imgur.com/Z579DAI.png)
- **Infezione**: caratteristica dell'infanzia, si contrae per via inalatoria. Il periodo d'incubazione è ca. 9-12 gg.
	- *Moltiplicazione*
		- Inizialmente, nelle cellule della mucosa respiratoria, dov'è presente il recettore *CD46* (regolatore del Complemento presente nella maggior parte dei tipi cellulari),
		- Poi si trasmette alle cellule linfomonocitarie, dendritiche e macrofagiche (in cui è presente un secondo recettore, *CDw150* o *SLAM* = *signaling lymphocyte activation molecule*),
		- Diffonde, per via ematica e linfatica, a numerose stazioni linfocitarie (linfonodi, tessuto linfocitario associato alle mucose, ecc.), dove si moltiplica inducendo la formazione di policariociti (**cellule di Warthin Finkeldey**).
	- A distanza di 10-15 gg dall'infezione, qualche gg dopo la comparsa dei primi sintomi (febbre, malessere) e in coincidenza con la comparsa in circolo degli anticorpi antivirali, compare il caratteristico *esantema maculo-papuloso*, a patogenesi allergica.
	- *Guarigione*: spontanea, ma, in una piccola percentuale di casi, può essere complicata da lesioni polmonari o dall'insorgenza di lesioni meningee o encefalitiche, talora fatali.
		- L'immunità conseguente all'infezione è molto duratura ed una reinfezione sembra molto improbabile. La diagnosi clinica è facile e non richiede la conferma di accertamenti virologici.
	- *Panencefalite sclerosante subacuta* (*PESS*): anche detta encefalite ad inclusioni di Dawson o leucoencefalite sclerosante subacuta di Van Bogaert è una grave affezione, generalmente ad esito fatale, che colpisce i bambini nella seconda infanzia o i giovani adolescenti, rappresentando una complicanza tardiva di un'infezione morbillosa.
		- Si distingue dal virus del Morbillo per mutazioni e riarrangiamenti nel genoma virale, che determinano mancanza, scarsa produzione o modificazioni strutturali di 3 proteine pericapsidiche, necessarie:
			- proteina M,
			- emoagglutinina,
			- proteina F.
		- Può essere prevenuta con la vaccinazione anti-morbillo, praticata da oltre un ventennio.

## Virus respiratorio sinciziale
- Il **virus RS** è la più frequente causa di serie infezioni delle basse vie respiratorie (bronchioliti, polmoniti) nella prima infanzia, con un'elevata mortalità. Negli adulti evolvono in maniera più attenuata, anche se, nei soggetti anziani o con altre patologie cardiopolmonari, può esistere in forme cliniche notevoli.
- **Proprietà**: se ne conosce un unico tipo antigenico. Provoca effetto citopatico molto lento a comparire e caratterizzato dalla formazione di estesi sincizi.
- **Diagnosi**: si pone con la ricerca di antigeni virus-specifici direttamente nel materiale patologico, mediante reazioni d'immunofluorescenza. 

## Metapneumovirus umano
- Nuovo Paramyxovirus coi caratteri generali degli Pneumovirus, isolato di recente (2001) da affezioni respiratorie di bambini, soprattutto nella prima infanzia. È stato provvisoriamente denominato **Metapneumovirus umano**, in quanto presenta sia caratteri vicini agli Pneumovirus che simili al genere *Metapneumovirus*, di cui è stato accertato solo un virus d'interesse veterinario.
	- Già a 5 anni praticamente tutti i soggetti presentano anticorpi specifici e vanno considerati già esposti al virus.

## Metodi d'immunizzazione
- Non esistono vaccini contro l'infezione da virus parainfluenzali o contro infezione da RS.
	- Per quanto riguarda l'RS, si può avere buona riduzione sintomatologica mediante immunizzazione passiva con anticorpi neutralizzanti (già impiegate negli USA e di prossima disponibilità nel mercato europeo, ringraziamo lo zio Sam!).
- **Vaccini antimorbillosi**: allestiti con virus vivi, di potere patogeno attenuato, il loro impiego è raccomandato nella prima infanzia.
	- Nei casi di pratica estesa, la morbosità specifica è stata ridotta a meno del 10%.
- **Vaccini antiparotitici**: allestiti con virus attenuati e già largamente in uso. Viene, generalmente, somministrato associato agli stipiti di virus morbilloso e virus della Rosolia (*Vaccino MMR*, da *mumps-measles-rubella*) e detto MPR (morbillo-parotite-rosolia), è molto efficace, anche se, negli ultimi anni, sono state segnalate complicanze neurologiche in 1/100000 vaccinati.
---
# References
[[Condivisi/Cardio bruno/Virologia]]
