
### Eziologia
#### Fattori genetici
- Il fatto che i **fattori genetici** abbiano un ==ruolo importante== nello sviluppo della neoplasia è documentato 
	- Dalla distribuzione geografica
	- Dalla differente incidenza del carcinoma della prostata nei diversi gruppi etnici
	- Dal fatto che ==popolazioni a basso rischio==, come quelle asiatiche, mantengano lo ==stesso rischio relativo anche dopo l’emigrazione== da più generazioni in Paesi ad alta incidenza. 
- È di fondamentale importanza anche la **familiarità** (la presenza di uno o più parenti con carcinoma della prostata aumenta il rischio di 5-11 volte).
#### Fattori ambientali
- D’altro canto, l’incremento del rischio – rilevato in popolazioni di tutte le etnie – e l’insorgenza in età progressivamente inferiore suggeriscono come **anche fattori ambientali e stile di vita** siano rilevanti.
##### Carcinogeni alimentari
- Sebbene non sia stato ancora stabilito quali siano questi fattori, ==crescenti evidenze== puntano sull’importanza dei danni tessutali dovuti ai ==carcinogeni alimentari==, agli ==estrogeni delle carni== e agli ossidanti, come le cause scatenanti di un **ambiente prostatico infiammatorio** capace di innescare e stimolare lo sviluppo della neoplasia.
	- Studi di coorte indicano un **forte correlazione positiva** ==fra aumento del rischio e una dieta ricca di grassi animali e carni rosse conservate o arrostite, latte e formaggi==.
	- **Al contrario**, il ==licopene==, gli ==acidi grassi omega 3 del pesce==, ==soia e verdure crucifere==, come broccoli e cavoli, sono protettivi.
	- I ==danni genici somatici ed epigenetici== riscontrati  nell’atrofia proliferativa infiammatoria, nella neoplasia intraepiteliale prostatica PIN e nel carcinoma della prostata forniscono una ==prova degli effetti dell'infiammazione sull'epitelio== e quindi del legame fra carcinogeni e sviluppo del cancro
##### Altri fattori
- Gli effetti di fattori ambientali, per esempio occupazionali, e del comportamento sessuale non sono ancora stati chiariti. 
### Fisiopatologia
- Più definito sembra essere il ruolo degli ormoni sessuali maschili ==sia nell’insorgenza==, ==sia nella crescita== della neoplasia.
- Il **[[Testosterone]]** è convertito nella forma attiva DHT dall’enzima steroideo 5 α- reduttasi tipo II codificato dal gene SRD5A2 e presente negli organi sessuali maschili compresa la prostata) e lega l’AR. Quindi, il complesso DHT/AR si trasferisce nel nucleo dove lega i siti androgeno-responsivi del DNA, controllando una serie di funzioni cellulari, fra le quali la proliferazione cellulare.
- Il polimorfismo genico di SDR5A2, e ancora di più quello del recettore degli androgeni, potrebbero spiegare le differenze interetniche rilevate nell’incidenza. Circa la metà dei carcinomi della prostata mostra una fusione TMPRSS2-ERG che fonde l’oncogene ERG a sequenze, di solito non tradotte, del gene androgeno-regolato TMPRSS2, che quindi causerà l’iperespressione di ERG.
- Il carcinoma della prostata è uno dei più ereditabili, un parente maschio aumenta di 2 volte il rischio, e di 4 volte se ha avuto un tumore prima dei 60 anni.
- L’ereditarietà appare dominante e X-linked. La classificazione molecolare dei carcinomi della prostata prevede a oggi 6 famiglie di alterazioni genetiche guida che in gran parte si sovrappongono, le famiglie con ETS riarrangiato e quelle con la fusione TMPRSS2-ERG, che insieme costituiscono la maggioranza dei carcinomi della prostata e che nel 20-40% dei casi presentano anche delezione o mutazione di PTEN e T53 e infine quelli con mutazione di SPOP e delezione di CHD1, che escludono mutualmente le altre mutazioni