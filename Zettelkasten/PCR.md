
2023-05-02 18:41
Stato: #Idealezione
Tag: #Tecnichedilaboratorio

---
# Tecniche di biologia molecolare
- Le tecniche di biologia molecolare sono alla base dell’esecuzione dei test molecolari, un tempo di appannaggio esclusivo del laboratorio di ricerca, ma oggi sempre più entrati nella routine del laboratorio clinico
- **Test molecolare** (o test di genetica molecolare): indica tutte quelle indagini analitiche realizzate su DNA ed RNA mirate alla caratterizzazione di patologie ereditabili o acquisite che siano correlate ad una modificazione del genotipo. Sono test molecolari anche quelli citogenetici, così come i test mirati all’identificazione di agenti patogeni, quali virus, batteri e funghi
	- Da questa definizione risultano essere esclusi tutti i test analitici condotti su molecole di natura proteica o metaboliti, nonostante le tecniche mirate all’analisi di questo tipo di molecole, ultimamente, siano estremamente sofisticate dal punto di vista tecnologico (per esempio proteomica o metabolomica)
	- Questi test possono essere utilizzatis
		- a scopo diagnostico in soggetti sintomatici, 
		- come indicatori prognostici, anche perché sono molto impiegati per monitorare l’andamento della risposta di un dato paziente ad una data terapia
		- per la sorveglianza epidemiologica (se ne ha avuto un esempio importante nel corso della pandemia da covid-19)
		- sono sempre impiegati nella ricerca di base
		- sono essenziali per la medicina forense
	- Analisi chimico-cliniche
		- ambito microbiologico per l'identificazione di antigeni e agenti patogeni (ceppi e sottotipi virali e batterici)
		- determinazione dell'insorgenza di resistenze farmacologiche
		- in genetica per l'identificazione di specifici geni di malattia e per l'individuazione della predisposizione verso l'insorgenza di un certo tipo di neoplasia
			- a riguardo sono utilizzatissimi in ambito oncologico, citogenetico e della diangosi prenatale
	- Requisiti richiesti
		1. dev'essere un test semplice da eseguire e altamente riproducibile;
		2. deve saper calcolare il rischio di insorgenza di una malattia/neoplasia potenzialmente letale, la cui diagnosi precoce influenza il tempo medio di sopravvivenza o l'efficacia della cura;
		3. la metodica dev'essere specifica e sensibile;
		4. il risultato deve orientare in senso clinico
		- ancora oggi, nonostante i test molecolari siano ampiamente utilizzati nella diagnostica clinica, la maggior parte dei laboratori utilizza test molecolari i cui protocolli vengono sviluppati nei laboratori stessi e ciò nuoce alla standardizzazione del test stesso. Sono, comunque, disponibili diversi e numerosi kit commerciali
	- Metodi di biologia molecolare
		- PCR qualitativa e quantitativa; PCR real-time
		- tecniche di ibridazione
		- sequenziamento
		- obiettivo
			- conoscere i principi base delle tecnologie e le possibili applicazioni
	- ![glossario tecniche di biologia molecolare](https://i.imgur.com/fK0W1TL.png)
## PCR
- **Intro**: nell'ambito delle tecniche di biologia molecolare, è la principale; largamente utilizzata sia nella sua variante classica di tipo qualitativo che nella variante quantitativa, rappresentata dalla sua variante tecnologica, la Real Time PCR. Non meno importanti nel laboratorio clinico sono le tecniche di ibridazione. Importantissimo e molto utilizzato è il sequenziamento genico, che oggi ha valenza fondamentale: si parla di Next Generation Sequencing e consente di valutare l’eterogeneità cellulare nell’ambito di una popolazione cellulare
	- *funzionalità*
		- permette, in poche ore, di amplificare e produrre miliardi di copie di molecole di DNA identiche ad una specifica regione usata come stampo di partenza
		- è una metodica alla base di molte delle tecniche di biologia molecolare utilizzate nel laboratorio di ricerca, clinico ed in ambito forense
		- offre il grande vantaggio di consentire l'ottenimento, in modo relativamente economico, di notevoli quantità di DNA di interesse che può, poi, essere utilizzato per tutta una seire di applicazioni a valle
			- clonaggio
			- librerie di espressione
			- test genetici
			- analisi con enzimi di restrizione
- **Polimerase Chain Reaction**: reazione di amplificazione in vitro di un segmento specifico di DNA (sequenza "target"), per mezzo di una DNA-polimerasi
	- oggigiorno è uno strumento imprescindibile in qualunque laboratorio, che sia di ricerca di base o clinico. È considerabile la più importante innovazione della biologia molecolare degli ultimi 30 anni, tanto da valere a *Kary B. Mullis*, il suo inventore, l’attribuzione del premio Nobel per la chimica nel 1993. All’epoca egli era un semplice ricercatore che aveva da poco terminato gli studi e da poco completato il suo dottorato di ricerca (a testimonianza di come le nuove tecnologie vengano sempre inventate nel laboratorio di ricerca)
	- la sua importanza è legata al fatto che consente, in un tempo estremamente breve, di produrre in maniera esponenziale un numero elevatissimo di copie di molecole di DNA esattamente identiche ad una specifica sequenza di DNA, detta sequenza target, utilizzata come stampo di partenza ed identificabile come regione di interesse d’analisi. È proprio questa la caratteristica che ha fatto sì che essa diventasse una metodica cardine per molte delle tecniche di biologia molecolare successivamente utilizzate, le sue applicazioni sono, infatti, continuamente in fase di sviluppo
- **Funzione**: *tecnica di amplificazione* in vitro che consente la sintesi esponenziale (su larghissima scala e con ottenimento di grandi quantitativi di DNA) di una ed una sola specifica sequenza di DNA (DNA target), partendo da una miscela complessa di DNA stampo ad opera di un particolare enzima, ovvero una DNA polimerasi
	- il campione di partenza è, normalmente, rappresentato da *DNA genomico* estratto da qualunque popolazione cellulare o tessuto, ma può anche essere rappresentato da *cDNA* (ottenuto mediante trascrizione inversa a partire da un campione di RNA)
	- viene utilizzata la *TAC-polimerasi* resistente alle alte temperature e capace di operare anche in vitro, di catalizzare la sintesi di una specifica sequenza di DNA sullo stampo a partire da un singolo filamento complementare
	- **differenza rispetto alla duplicazione**:
		- nel caso della duplicazione, la DNA polimerasi, una volta legata alla forcella di replicazione, catalizza la formazione dell’intera molecola di DNA
		- nel caso della PCR, il processo di sintesi del nuovo filamento sulla base di un filamento stampo è limitato ad una specifica *sequenza* di DNA, detta *target*, e avviene senza che si abbia duplicazione di sequenze non desiderate, ad esempio le sequenze genomiche adiacenti alla sequenza target di interesse
		- ![PCR, confronto con la duplicazione](https://i.imgur.com/EyM7UXB.png)
- **vantaggio della PCR**: consiste proprio nella capacità di sintetizzare in maniera specifica solo e soltanto una certa sequenza target di DNA. Ciò è reso possibile perché la regione che si vuole selettivamente amplificare viene definita esattamente da **due inneschi oligonucleotidici**, detti **primer**, esattamente complementari, disegnati dal ricercatore per riconoscere in maniera specifica le sequenze fiancheggianti la ragione d’interesse. La sequenza genica che s’intende amplificare dev’essere nota ovviamente. Questa è la prima fondamentale peculiarità della PCR. Gl’inneschi oligonucleotidi vengono utilizzati come attacco dalla DNA polimerasi, che potrà estendere la sintesi del nuovo filamento partendo dall’innesco stesso sul filamento stampo complementare in entrambe le direzioni
	- ![PCR, DNA target e primer](https://i.imgur.com/BQ5nR5v.png)
>[!info]
>***PER RIASSUMERE***: si analizza la sequenza genica del DNA da studiare, sulla base della conoscenza di quest’ultima, si selezionano degl’ingressi oligonucleotidici capaci d’identificare questa sequenza e di agire da innesco per l’attacco della DNA polimerasi, che potrà procedere nella sua attività di sintesi.
- **Processo**: la difficoltà della PCR sta nella conoscenza e nel saper individuare correttamente la sequenza da analizzare. La reazione in sè e per sè è estremamente semplice
	- allestimento
		1. viene allestita all'interno di una provetta sterile, dove, oltre alla DNA-polimerasi termostabile, ai primer e al DNA stampo, vengono aggiunti anche i desossinucleotidi-3-fosfato, unità necessarie alla sintesi dei nuovi filamenti;
		2. viene aggiunto anche del cloruro di magnesio, cofattore importante per l’attività ottimale della polimerasi, che agisce anche stabilizzando i nucleotidi in via di formazione;
		3. viene aggiunto anche un buffer (concentrato in 10X), soluzione tampone che ha la funzione di limitare le variazioni di pH durante le reazioni di PCR ed aumentare l’efficienza trascrizionale della polimerasi
	- una volta allestita la reazione di PCR, viene inserita all’interno di un apposito apparecchio, detto *termociclatore*, in grado di riscaldare e raffreddare sequenzialmente la provetta contenente la miscela di reazione in ripetuti cicli di polimerizzazione
		- la reazione di PCR è caratterizzata dalla ripetizione di un numero variabile di cicli (scelto dal laboratorista a seconda della maggiore o minore espressione della sequenza del gene considerato), ciascuno dei quali si articola, a sua volta, in tre diverse fasi, ciascuna caratterizzata da tempi e temperature ben definite (analizzate in un grafico avente il tempo sulle ascisse e la temperatura sulle ordinate):
			- ![PCR, fasi 1](https://i.imgur.com/SC3uDUa.png)
			1. la prima fase è detta ==fase di denaturazione==, in essa si ha la denaturazione termica del campione di DNA in analisi mediante il suo riscaldamento in provetta a 94-95°C. A questa temperatura si ha la denaturazione della doppia elica di DNA, il che rende accessibile la sequenza target che si desidera amplificare per il successivo attacco della polimerasi;
			2. nella ==fase di appaiamento== (o ==annealing==), la temperatura viene abbassata e portata in un range tra i 50 e i 70°C. Questa grande discrepanza di temperatura consentita dipende dalla specificità della sequenza che si vuole amplificare, cioè dipende dalla lunghezza della sequenza da analizzare e dalla sua composizione in basi azotate (ad esempio, dal prevalere di citosine-guanine rispetto ad adenine-timidine, perché tra citosina e guanina s’instaurano 3 legami H rispetto ai 2 di adenina-guanina; dunque l’energia necessaria per creare legami in questo tipo di appaiamento sarà differente a seconda della sequenza nucleotidica). La temperatura va abbassata di modo da consentire ai primer oligonucleotidici presenti in eccesso di riconoscere e, soprattutto, di appaiarsi alle sequenze complementari presenti sui filamenti di DNA a singola elica che si sono separati. I primer, quindi, una volta appaiati, possono fungere da inneschi per la polimerasi per la successiva sintesi del DNA, che avviene nella terza fase;
			3. ==fase di estensione== (o ==sintesi del DNA==), in cui la temperatura viene nuovamente innalzata fino a 68-72°C (generalmente 72), rappresenta la temperatura ottimale per il funzionamento catalitico della polimerasi, che può, quindi, estendere gl’inneschi oligonucleotidici in direzione 5’-3-, mediante aggiunta successiva dei desossinucleotidi-3-fosfati, presenti nella miscela di reazione
	- ciascun ciclo ha durata variabile e dipende dalla lunghezza della sequenza. È chiaro che, se va modificata una sequenza di 1500 paia di basi, bisognerà dare più tempo sia alla denaturazione che all’estensione (nel caso in cui va modificato un frammento di 500 paia di basi, saranno sufficienti 30 s per la fase di denaturazione e 1 min per la fase di estensione). 
	- la successione delle tre fasi può essere ripetuta fino a 30-40 volte (in genere non si va oltre i 30-35 cicli) e, ad ogni ciclo, il numero di molecole identiche ai campioni iniziali raddoppia (ovviamente, per ciascun ciclo, ogni filamento funge da stampo per la sintesi del nuovo). I primi prodotti discreti di PCR, quindi esattamente corrispondenti alla regione d’interesse, si formano soltanto a partire dal terzo ciclo; dopodiché si accumulano con un andamento esponenziale, finendo col diventare, attorno al 30° ciclo, circa 1 milione di volte più numerosi
		- ciò accade perché la polimerasi lega l’innesco e procede lungo il filamento in direzione 5’-3’, fin tanto che non si estingue la sua attività. Dal terzo ciclo in poi, cominciano a prevalere, sul numero di molecole totali, i filamenti esattamente individuati sull’uno e sull’altro stampo del primer
		- **amplificazione esponenziale del DNA target**: il risultato finale è un'amplificazione selettiva del DNA target, amplificazione possibile dato che i prodotti di estensione dei primers sintetizzati nel ciclo "n" funzionano da stampo per altri primers nel ciclo "n+1"!
			- ![PCR, amplificazione esponenziale del DNA target](https://i.imgur.com/Da0N2p4.png)
- **Andamento grafico del processo**: in teoria, se si riporta in un grafico, sull’asse delle ordinate, la quantità di DNA che viene ad essere sintetizzato al termine di ogni ciclo e, sull’asse delle ascisse, il numero di cicli, si dovrebbe avere un’amplificazione di tipo esponenziale, dovuta al fatto che la quantità di DNA prodotta in ogni ciclo dovrebbe raddoppiare
	- $$Prodotto = (DNA stampo) * 2^n$$
	- ![PCR, andamento grafico](https://i.imgur.com/MR9rPhi.png)
		- in realtà, l’incremento esponenziale è limitato soltanto alla prima parte della curva, poiché, dopo una prima fase realmente esponenziale in cui nessuno dei reagenti iniziali è ancora limitante, la reazione tende a rallentare ed assumere un andamento di tipo lineare fino a raggiungere un plateau, una fase in cui la reazione di amplificazione si ferma
			- se si procede, non solo non si ha più sintesi di nuovi prodotti, ma anche quelli già presenti tendono a degradarsi. Questo è il motivo per cui la PCR classica viene anche indicata come **PCR end-point**, ovvero vi è un punto finale oltre cui non si ottengono ulteriori amplificazioni. Si parla, dunque, di *end-point determination*. A partire dal 30° ciclo in poi, le molecole di DNA non raddoppiano e l’incremento diviene molto più limitato
	- ![PCR, andamento grafico punto per punto](https://i.imgur.com/OPcVZkk.png)
		- in alto nel grafico, è stata inserita la corsa elettroforetica dei campioni amplificati, la cui amplificazione è stata bloccata ad un certo numero di cicli. Una volta conclusa l’amplificazione, il prodotto è stato caricato su gel di agarosio e visualizzato alla luce UV
			1. fino a 20 cicli ancora non è possibile individuare alcuna banda e, quindi, rilevare la presenza di amplificato;
			2. a 25 cicli, si vede una banda ben definita;
			3. tra i 25 e i 30 cicli, l’intensità della banda aumenta nettamente;
			4. tra 30 e 45 cicli non è possibile percepire alcun incremento, solo un lievissimo incremento di DNA dopo ben 15 cicli
			- i reagenti iniziali posti nella miscela di reazione della PCR rappresentano un fattore limitante: sostanzialmente tendono a consumarsi man mano che la reazione procede e ciò determina una modificazione nella cinetica di reazione. Questa variazione nell’efficienza di reazione fa sì che la misurazione della reazione in fase finale non sia direttamente connessa alla quantità iniziale di molecole di DNA e questo è il motivo per cui l’analisi PCR di tipo end-point è **esclusivamente qualitativa** e **non quantitativa** (sarebbe necessario ricorrere all’evoluzione tecnologica della PCR, ovvero la *PCR quantitativa in tempo reale*)
- **Composizione tipica di una reazione di PCR**
	- ![PCR, reagenti](https://i.imgur.com/sEg538m.png)
	- *DNA stampo*, ovvero il campione biologico da analizzare. Lo stampo di DNA singolo è prodotto riscaldando il DNA a doppia elica (denaturazione del DNA). Il grande vantaggio è che la quantità iniziale di DNA può essere estremamente ridotta: si può utilizzare meno di 1 μg di DNA genomico totale
		- teoricamente, si potrebbe anche partire da una singola molecola di DNA. C’è, però, da dire che, se la quantità di partenza è molto bassa (< 100 ng), allora si può avere il rischio di amplificazione di sequenze non specifiche
		- se la concentrazione iniziale del DNA è eccessivamente elevata, allora questo può ridurre l’efficienza di amplificazione a causa della presenza di troppi elementi contaminanti
	- *Trascrittasi inversa-PCR (RT-PCR)*, in quanto si può anche utilizzare come materiale di partenza l'mRNA (soprattutto se si vuole analizzare l'entità trascrizionale di espressione di un certo gene), retrotrascrivendolo in cDNA
		- si parla, dunque, di DNApolimerasi-RNAdipendente, ossia un enzima capace di sintetizzare un filamento di DNA a partire da uno di RNA
		- normalmente, si utilizza un primer (detto *oligo-dT*) caratterizzato dalla presenza di una lunga sequenza di poliT. Esso sarà capace di legare e riconoscere la polimerasi presente all’estremo 3’ di una molecola di mRNA
		- processo
			1. in una prima fase, l’attività della trascrittasi inversa porterà alla formazione di un ibrido RNA-DNA;
			2. successivamente, una volta lasciata la trascrittasi inversa libera di agire per un adeguato intervallo di tempo (normalmente 1-2 h), viene rimosso dalla provetta tutto l’RNA presente mediante aggiunta di una RNAsi o mediante riscaldamento, con ottenimento di un cDNA a singola catena, che verrà utilizzato da stampo per la successiva reazione di amplificazione;
			3. al termine dell’estrazione, va sempre valutata la purezza del DNA o dell’RNA mediante *lettura a spettro fotometrica* (l’ultima fase dell’estrazione di DNA non è determinata solamente dalla quantità di acido nucleico ottenuto, ma anche e soprattutto, nel caso di un ulteriore utilizzo, dalla valutazione della purezza dell’acido nucleico estratto)
			- ![PCR, trascrittasi inversa](https://i.imgur.com/8eOVhN7.png)
		- *primer* (varia in ogni PCR ed è lasciato al laboratorista), la cui sequenza determina la specificità della reazione di PCR, perché riconoscono in maniera specifica e, quindi, definiscono le sequenze adiacenti alla sequenza target da amplificare. Per poter esplicare questa funzione, devono rispondere a specifici requisiti:
			1. lunghezza, dev’essere caratteristicamente compresa tra 16 e 30 nucleotidi, perché sequenze più lunghe richiederebbero reazioni di annealing non consone alla PCR e, inoltre, un primer eccessivamente lungo potrebbe trovare al suo interno qualche sequenza complementare alle regioni del DNA che non siano la regione target d’interesse. È altrettanto importante che la lunghezza dei primer non sia inferiore alle 16 bp, perché ciò assicura la specificità di riconoscimento, perché, considerando che le basi azotate che entrano nella costituzione dei nucleotidi sono 4, una sequenza di 16 bp sarà presente statisticamente in tutto il DNA genomico solo una volta ogni 416 bp, all’incirca una volta ogni 4 miliardi, la lunghezza stimata di un’intera molecola di DNA genomico;
			2. sequenza, un primer dev’essere selezionato di modo che, al suo interno, la percentuale di citosina e guanina sia idealmente il più possibile vicino al 50%, perché, nella fase di annealing, può essere scelta una ed una sola temperatura di appaiamento, che dipende dalla temperatura di melting dei due primer, che dev’essere la medesima per poter consentire l’appaiamento
				- **temperatura di melting per una sonda oligonucleotidica**: la temperatura alla quale il 50% della sonda si trova in fase libera, non legata alla sequenza complementare. Questa temperatura è strettamente dipendente dall’innesco oligonucleotidico, ovvero dalla lunghezza e dalla sequenza del primer ed è pari a $$4(G+C) +2(A+T)$$Questo è il motivo per cui G+C non deve superare il 50%, perché incide per il doppio sulla definizione della temperatura di melting.
				- **T annealing** → 2-5°C al di sotto della più bassa Tm dei due primer utilizzati. Se la Ta dei due primers è molto diversa, si possono verificare amplificazioni asimmetriche o a singolo filamento
			- i primer non dovrebbero
				- contenere sequenze con lunghe ripetizioni di singoli nucleotidi, perché ciò potrebbe determinare un non corretto appaiamento;
				- non dovrebbero contenere sequenze ripetute invertite, che potrebbero far ripiegare il primer su sé stesso, formando una sorta di forcina;
				- non dovrebbero avere sequenze complementari fra loro, perché questo potrebbe più facilmente determinare la formazione di dimeri di primer;
				- anche la concentrazione è importante (ottimale tra 0,1 e 0,5 mM)
					- concentrazioni elevate → amplificazione di sequenze non specifiche
					- concentrazioni basse → PCR inefficace
			- oggi sono disponibili diversi programmi che consentono il disegno dei primer, non solo calcolando le temperature di melting più adeguate, ma verificando anche la formazione di possibili strutture secondarie che, se presenti, potrebbero alterare l’efficienza di reazione nella fase di appaiamento. Uno dei programmi più utilizzati in assoluto è il Primer-BLAST (*Basic Local Alignment Search Tool*)
		- *dNTP*, vanno aggiunti ad una concentrazione compresa tra 20 e 200 μM
			- un aumento di questa concentrazione non porta ad un aumento dell'efficienza della reazione (i gruppi fosfato possono legarsi al magnesio della miscela!!!)
		- *DNA-polimerasi*, l’enzima responsabile della sintesi del nuovo filamento sulla base di un filamento stampo. Inizia la sintesi sfruttando il gruppo ossidrile libero in 3’ sul primer
			- nella primissima versione della PCR, si utilizzava quella estratta da Escherichia coli; il grosso problema legato all’impiego di questo tipo di enzima è legato al fatto che questo batterio vive a 37°C e anche la sua polimerasi è termolabile. Veniva, quindi, completamente inattivato a 90°C nella fase di denaturazione e, ad ogni ciclo di PCR, il ricercatore doveva aggiungere un nuovo enzima nelle provette. Questo introduceva un fattore di variabilità impedente la standardizzazione del metodo
			- l’isolamento dal *Thermus aquaticus*, che vive in sorgenti termali alla temperatura di 35°C, ha consentito di ovviare a questo inconveniente ed ha portato all’ottenimento della **Taq-polimerasi**. Ciò offre l’indubbio vantaggio rappresentato dal fatto che essa può essere aggiunta solo in fase di preparazione e rimanere attiva per tutti i successivi cicli. Questo riduce la possibilità di contaminazione fra i diversi campioni e conferisce maggiore specificità e sensibilità alla PCR
			- ![PCR, DNA-polimerasi](https://i.imgur.com/KhIqPIv.png)
		- *tampone di amplificazione*, è importante per l’efficienza dell’attività polimerasica, ma, soprattutto, perché mantiene il pH all’interno di un certo range e impedisce che si verifichino, nelle fasi di riscaldamento e raffreddamento, variazioni di pH della reazione che potrebbero determinare variazioni nell’efficienza di amplificazione
			- la scelta dev'essere fatta in funzione delle condizioni di reazione: caratteristiche del DNA bersaglio e dei primer, ciclo di reazione
			- si utilizza, in generale, un tampone TRIS-HCl 10-50 mM, con un pH compreso tra 8,3 e 9 a 25°C
		- *ione Magnesio (Mg2+)* (utilizzato in concentrazione variabile tra 0,5 e 2,5 mM), aggiunto come cloruro di magnesio, perché la sua concentrazione è fondamentale per la TAC-polimerasi e stabilizza il legame dei primer alle sequenze complementari. Svolge varie funzioni:
			- influenza l'attività dell'enzima
			- condiziona l'attacco dei primer
			- stabilizza l'ibrido molecolare e forma complessi solubili con i dNTP
- **Metodo**
	- Tutti i componenti vengono posti all’interno di una provetta, vengono posti sempre in ghiaccio, sia per prevenire la degradazione del DNA, ma anche per prevenire una precoce attivazione della TAC-polimerasi. In ordine, si aggiunge:
		- DNA genomico contenente la sequenza da amplificare (o cDNA);
		- idue primer;
		- dTNP;
		- tampone di amplificazione
	- Solamente una volta avvenuta l’aggiunta di tutti i componenti della reazione, si aggiunge la Taq-polimerasi (0,5 μL)
	- la miscela viene, poi, inserita in un *termociclatore*, all’interno del quale il laboratorista può programmare lo schema dei cicli
	- ![PCR, schema di programmazione dei cicli](https://i.imgur.com/aIONqnY.png)
		- i cicli sono uguali fra loro, differiscono soltanto il primo, per quanto riguarda la denaturazione, e l’ultimo nella fase di estensione, perché, normalmente, nel primo ciclo, la denaturazione (per una sequenza di 500 nucleotidi bastano 30s, ma 1 min dà l’assoluta certezza) viene allungata a 10 min, perché il campione è esclusivamente rappresentato da DNA genico nella maggior parte dei casi (ca. 4 miliardi di nucleotidi). Questo prolungato tempo di denaturazione è necessario per essere certi che l’intera molecola venga aperta e siano resi disponibili i primer per le regioni complementari. L’ultimo ciclo viene prolungato da 1 a 10 min, il tempo necessario affinché tutti i frammenti in via di polimerizzazione ad opera della TAC-polimerasi vengano completati
	- *thermal cycler*: strumento oggi utilizzato per la PCR, consente di programmare il numero desiderato di cicli alle varie temperature e permette, quindi, di automatizzare la procedura
		- ![PCR, thermal cycler](https://i.imgur.com/31rAQ5b.png)
### Varianti metodologiche della PCR per l'dentificazione di mutazioni note
- **Intro**: negli ultimi 30 anni, il progresso della ricerca scientifica di base in campo genomico, che ha visto nel 2003 il completamento del progetto Genoma Umano, ha dato un contributo fondamentale all’identificazione e alla caratterizzazione di geni sono coinvolti sia nello sviluppo che nella predisposizione verso numerose malattie monogeniche (patologie la cui eziopatogenesi è da ricercarsi in un’alterazione a carico di un singolo gene), di cui si sono potute identificare le varie alterazioni molecolari. Dei 30-35mila geni umani stimati, ad oggi all’incirca 17mila sono stati identificati e, di questi, ben 1700 sono stati associati all’insorgenza di patologie di tipo ereditario o sporadico. Questi sono, infatti, indicati come **geni malattia**. Parallelamente a questo progresso nella ricerca di base, anche l’evoluzione delle tecniche di biologia molecolare ha consentito un gran numero di applicazioni in campo medico, soprattutto per quanto concerne la diagnosi delle malattie monogeniche, per le quali l’identificazione del gene responsabile e la caratterizzazione dell’alterazione a carico del gene ha valenza fondamentale per la diagnosi, ma anche per la prevenzione, perché consente, una volta individuato un soggetto portatore di una certa mutazione, d’individuare, all’interno di una certa popolazione o famiglia, anche i portatori. Questo tipo di approccio ha consolidato, negli anni, una nuova dimensione della medicina, la *medicina molecolare predittiva*, la *medicina personalizzata*. Questa, basandosi sulla costituzione genetica di un certo individuo, può anticipare una stima del rischio di sviluppare una certa malattia. La diagnosi per l'identificazione di mutazioni genetiche si avvale di due diversi approcci:
	- uno di tipo *indiretto*, basato sull’analisi di linkage, necessario qualora si conosca, all’interno del genoma, la localizzazione del locus malattia;
	- uno *diretto*, oggi molto utilizzato in laboratorio grazie all’identificazione di numerosissimi geni malattia. Nell’ambito della diagnostica diretta, i metodi utilizzati sono diversi a seconda che si vada a ricercare una specifica mutazione nota del DNA (o comunque qualora siano poche le mutazioni note alla base dell’insorgenza di una data patologia) oppure se la malattia sia caratterizzata da una grande eterogeneità molecolare (le mutazioni responsabili della sua insorgenza possono essere tantissime e diverse) o ancora se la mutazione responsabile non sia tra quelle identificate
- **Vantaggi**
	- ==RAPIDITÀ==: automatizzazione della procedura di amplificazione
	- ==SPECIFICITÀ==: alte temperature di esercizio e definizione della regione target
	- ==SENSIBILITÀ==: ottenimento di concentrazioni significative di DNA (μg) a partire da un numero ridotto di molecole iniziali (10-100 pg)
- **Applicazioni**:
	- ricerca mutazioni
	- alterazioni oncogeni e oncosoppressori
	- analisi prenatali (determinazione del sesso)
	- relazioni parentali (filiazione diretta)
	- determinazione dei portatori in famiglia a rischio e popolazioni
	- diagnosi di malattie infettive (HIV, CMV, HBV, HCV)
	- test di identificazione in medicina forense (omicidi, stupri, ecc.)
	- studio di DNA antichi (mummie, ecc.)
	- recupero di DNA da campioni rari (paleontologia/archeologia)
- Tutte le indagini sono caratterizzate dal fatto che sfruttano, direttamente o non, la PCR, per la sua rapidità, l’elevata specificità e l’elevata sensibilità l’hanno resa la metodica di elezione per lo studio delle alterazioni geniche. Da un punto di vista metodologico, qualora si vogliano identificare mutazioni note del DNA, sono stati approntati diversi metodi per cui la PCR rappresenta uno step iniziale da cui partire per successive indagini post PCR, ma essa può anche essere direttamente strumento d’indagine. Nel caso in cui la PCR sia il primo step che prelude a successive indagini, l’utilizzo di un campione di DNA amplificato mediante PCR si traduce in un importante vantaggio in termini di risoluzione e sensibilità delle metodiche di analisi, perché fa sì che si possano utilizzare come sistemi di rilevazione sostanze fluorescenti o chemioluminescenti anziché isotopi radioattivi. Ciò è fondamentale sia per i rischi dell’operatore che per lo smaltimento dei rifiuti radioattivi
#### Analisi post-PCR
- La possibilità di utilizzare campioni di DNA amplificato mediante PCR comporta un importante vantaggio in termini di risoluzione e sensibilità delle metodiche di analisi post-PCR
##### Analisi di restrizione
- Applicata per le ==mutazioni puntiformi== (sostituzioni nucleotidiche fino a 3 nucleotidi, piccole inserzioni o delezioni). Quest’indagine si basa sulla digestione sitospecifica ad opera di enzimi di restrizione (riconoscono specificamente brevi sequenze da 4 a 6 bp e le tagliano in maniera selettiva) di una sequenza di DNA presente nel campione e precedentemente amplificata con PCR. L’esito della digestione enzimatica può essere, poi, visualizzato ed analizzato mediante analisi elettroforetica, ovvero mediante separazione dei campioni ottenuti su gel di agarosio o anche poliacrilamide (se i frammenti sono molto piccoli)
	- ![PCR, analisi di restrizione](https://i.imgur.com/pnQDuL0.png)
- **Principio di funzionamento**: quando una mutazione puntiforme interviene nella sequenza del DNA, potrebbe causare la formazione di un sito di restrizione in un punto in cui non era presente o determinarne la scomparsa; di conseguenza sarà sufficiente sottoporre il campione di DNA amplificato all’azione dello specifico enzima di restrizione per cui si è formato il sito di restrizione o per il quale è scomparso. La digestione darà, quindi, origine ad un pattern di restrizione. I frammenti che si vengono a generare possono essere separati mediante corsa elettroforetica ed il gel viene esposto ai raggi UV e viene visualizzato il cosiddetto *pattern di restrizione*, ovvero le diverse bande osservabili. Nel primo caso, la valutazione consente anche la genotipizzazione del campione, quindi stabilire se quella mutazione sia portata dal paziente in esame in omozigosi o in eterozigosi
	- ![PCR, analisi di restrizione 2](https://i.imgur.com/F0FUV8n.png)
	- nel caso in cui la mutazione inserisce un sito di restrizione, avremo che nel soggetto sano, in cui essa non è presente, non sarà presente il sito di restrizione, il frammento amplificato non viene digerito dall’enzima stesso e nel gel sarà presente un’unica banda, corrispondente alla lunghezza della sequenza modificata;
	- nel caso in cui, invece, la mutazione sia presente, essa avrà inserito il sito di restrizione per l’enzima, quindi il frammento amplificato dai primer sarà digerito e, se la mutazione è portata in *omozigosi* (se entrambi gli alleli sono mutati), si avrà la presenza di due bande; se, invece, la mutazione sarà portata in *eterozigosi*, si avrà la presenza della banda corrispondente alla sequenza wild-tipe (la sequenza nomale) e le due bande che daranno indicazioni sull’esistenza di una sequenza mutata
- **Diagnosi di anemia falciforme**: questo tipo di indagine è molto veloce, perché la digestione con gli enzimi di restrizione dura, generalmente, 1h (per pochi enzimi si protrae più a lungo) e può essere utilizzata per porre indagini di anemia falciforme
	- l'anemia falciforme è legata alla presenza di un’emoglobina patologica, l’==emoglobina-S==, che sostituisce pressocché completamente (al 98%) l’emoglobina-A ed è legata alla sostituzione di un’*adenina* con una *timina* nella catena nucleotidica. Questa sostituzione di una singola base nucleotidica fa sì che nella catena polipeptidica nascente un *residuo polare di* **acido glutammico** venga sostituito, in posizione 6, da un *residuo apolare di* **valina**. Questa sostituzione modifica notevolmente le proprietà di solubilità della molecola, che, in condizioni di ossigenazione, precipita. Oltre a tutto ciò, la sostituzione dell’adenina con la timina comporta anche la scomparsa, in questa regione, di un sito di restrizione per l’enzima *Dde1*. In questo caso, basterà amplificare il campione di DNA in analisi e sottoporlo a digestione con DdeI. In questo caso, viene abolito un sito di restrizione, per cui
		- in un soggetto mutato, il sito di restrizione non è presente e si vedrà un’unica banda modificata di una certa dimensione;
		- viceversa, in un soggetto normale, il sito per l’enzima DdeI è presente; quindi, il frammento amplificato verrà digerito e si avrà la presenza di due bande;
		- nel soggetto eterozigote si potrà visualizzare sia la banda non corrispondente alla sequenza mutata che le due bande corrispondenti alla sequenza non mutata
	- ![PCR, analisi di restrizione e diagnosi di anemia falciforme](https://i.imgur.com/QqY5wGK.png)
- *Difficoltà*: Non sempre, però, è possibile applicare questa tecnica, perché, per esempio, la mutazione potrebbe non alterare in alcun modo il pattern di restrizione di una certa sequenza o potrebbero esserci, in quella data regione, talmente tanti siti per l’enzima di restrizione che i frammenti generati risulterebbero troppo piccoli e si perderebbero nel grosso dell’elettroforesi
	- Nel caso in cui la mutazione non alteri il sito di restrizione per alcuni degli enzimi di restrizione disponibili, è possibile, però, inserire artificialmente nell’amplificato, nel corso della reazione di PCR, un sito di restrizione per un certo enzima utilizzando un primer mutagenico, cioè che venga selezionato e che differisca con la sequenza complementare per una singola base, ma in maniera tale che, nel corso dell’amplificazione, appaiandosi alla sequenza target, questo riesca ad inserire un sito di restrizione per un certo enzima scelto dall’operatore. Questo sito di restrizione può essere inserito nel campione di DNA non mutato, ma può anche essere inserito nella sequenza mutata. È chiaro che, in questo caso, il pattern di restrizione sarà differente: l’allele mutato non possiede il sito di restrizione e quello normale sì o viceversa
		- ![PCR, analisi di restrizione e introduzione di un sito di restrizione artificiale](https://i.imgur.com/XE3S4cc.png)
	- l’amplificazione mediante PCR è consentita soltanto quando i primer si appaiano perfettamente alla sequenza target. Anche se, in realtà, modificando le condizioni di stringenza, è comunque possibile ottenere un’adeguata amplificazione anche con un primer mutagenico. Questo tipo di approccio è molto sensibile e consente di rilevare mutazioni anche in una popolazione cellulare che sia scarsamente rappresentata. Per esempio, viene utilizzato per rilevare le mutazioni che avvengono a carico del *codone-12* del **protooncogene K-RAS**, fortemente coinvolto nell’insorgenza del carcinoma colorettale. La grande utilità consiste proprio nella capacità di riconoscere le neoplasie anche non ancora sufficientemente estese e rappresentanti ancora una minoranza. In questo caso specifico, viene inserito nella sequenza normale, utilizzando uno specifico primer mutagenico, uno specifico sito di restrizione per l’enzima *BstN1*. Dopodiché, una volta avvenuta l’amplificazione, si sottopone l’amplificato a digestione con quest’enzima e il prodotto di digestione viene, poi, corso su gel
		- ![PCR, analisi di restrizione e protooncogene K-RAS](https://i.imgur.com/2ajca1t.png)
		- nel soggetto normale, in cui è stato inserito questo sito di restrizione, si avrà la formazione di 3 frammenti: uno più lungo, di 115 bp, e due piccoli frammenti, di 29 e 14 bp, che si perdono nella corsa elettroforetica; dunque, quando si andrà a visualizzare il gel, per il soggetto non portatore di mutazione sarà presente solo una banda di 114 bp. Se, invece, il DNA è mutato e manca di questo sito di restrizione artificialmente inserito, oltre ai tre frammenti se ne formerà uno ancor più lungo (proprio per la mancanza del sito di restrizione) di 143 bp; per cui, nel soggetto portatore della mutazione, saranno visibili sul gel due bande, una di 143 e una di 114 bp
##### ASO Dot Blot (o ASO-PCR)
- indagine post PCR utilizzata per la ricerca di ==mutazioni puntiformi== note, che sfrutta l’ibridazione tra il DNA amplificato mediante PCR e delle sonde oligonucleotidiche specifiche, dette ASO (Allele Specific Oligonucleotide). La *sonda ASO* è una breve sequenza, la cui lunghezza è tra 15 e 20 bp, disegnata in maniera da appaiarsi, in opportune condizioni di stringenza, esclusivamente con la sequenza con la quale dà un appaiamento perfetto, nel senso che, date le elevate condizioni di stringenza utilizzate, anche la presenza di un singolo mismatch (singolo nucleotide non correttamente appaiato) rende l’ibrido sequenza-target instabile; dunque l’ibridazione e la visualizzazione successiva della sequenza stessa non risultano possibili
	- ![PCR, Aso Dot-Blot](https://i.imgur.com/TK7Z8fz.png)
- **Funzionamento**: vengono disegnate due diverse sonde, una specifica per l’allele normale ed una specifica per l’allele mutato. La sequenza delle due sonde che vengono utilizzate per rilevare la mutazione più comune responsabile dell’insorgenza della **fibrosi cistica**, la *mutazione δ-508*, causante la delezione di una tripletta. Ciò comporta l’assenza della catena proteica del *canale di membrana CFTR* di un residuo di fenilalanina. La sequenza target viene amplificata utilizzando specifici primer e l’amplificato viene, poi, denaturato e trasferito su un filtro di nylon o nitrocellulosa e poi posto ad ibridare con le due diverse sonde (marcate con fluorofori). La rilevazione dei risultati avviene mediante la rilevazione degli spot d’ibridazione:
	- se l’ibridazione è rilevabile soltanto in corrispondenza della sonda normale, non vi sarà presenza di mutazione;
	- se, al contrario, si osserva avvenuta ibridazione solo e soltanto con la sonda mutata, allora il soggetto in esame sarà omozigote per la mutazione;
	- se, invece, si osserva l’ibridazione sia con la sonda normale che con quella mutata, ciò darà indicazioni per una mutazione portata in eterozigosi
- **Applicazione per le varie patologie**: questo tipo di approccio può essere utilizzato per le mutazioni responsabili della *β-talassemia*, perché sono poche e ben definite
	- se, invece, la patologia è caratterizzata da una grande eterogeneità a livello molecolare (possono essere presenti, in quella regione, un discreto numero di mutazioni responsabili dell’insorgenza della patologia stessa), piuttosto che ricorrere ad una serie successiva d’ibridazioni s’inverte la procedura e, in questo caso, una batteria di sonde mutate (diverse, ciascuna specifica per una diversa mutazione che potrebbe essere presente), e le corrispondenti sonde wild-type, viene deposta sul filtro, su cui si pone ad ibridare il DNA amplificato utilizzando, in questo caso, dei primer biotinilati (il DNA che porta il segnale che consente la rilevazione). Anche in questo caso, la rilevazione è immediata e si baserà sull’avvenuta ibridazione del DNA con una specifica sonda
		- ![PCR, Allele Specific Oligoprobe](https://i.imgur.com/jUl7RcX.png)
		- ![PCR, Allele Specific Oligoprobe 2](https://i.imgur.com/KO7m11D.png)
	- questa metodica è abbastanza costosa, ma immediata e consente lo screening di numerose mutazioni contemporaneamente. Esistono diversi tipi commerciali per questo scopo e quello nella slide consente l’analisi di 36 mutazioni a carico del gene codificante del gene CFTR e responsabili della fibrosi cistica
		- ![PCR, reverse dot blot multiplo, fibrosi cistica](https://i.imgur.com/YOw68Gt.png)
##### Oligonucleotide Legation Assay (OLA-PCR)
- **Funzionamento**: saggio in cui la modificazione del campione mediante PCR viene usata in combinazione con un saggio di ligazione delle sonde oligonucleotidiche, in particolare una *DNA-ligasi*, enzima termostabile in grado di legare due sequenze oligonucleotidiche soltanto se queste sono perfettamente appaiate ad una sequenza target complementare. In particolare, vengono utilizzate tre diverse sonde:
	- ![PCR, OLA 1](https://i.imgur.com/I4d6tGW.png)
	- *due sonde allele-specifiche*, una per la sequenza wild-type e l’altra per la sequenza mutata, entrambe caratterizzate dall’avere l’estremo in 3’ esattamente corrispondente alla posizione in cui si presenta la mutazione, mentre nell’estremo 5’ le sonde sono coniugate a dei modificatori di stabilità. Quest'ultimo è un accorgimento metodologico avente il fine di poter differenziare i prodotti d’ibridazione durante la successiva corsa elettroforetica, perché, avendo dimensioni diverse, si muoveranno nel gel con diversa velocità;
	- *una sonda comune*, complementare alla sequenza immediatamente successiva alla mutazione e coniugata in 3’ con un fluorocromo
- il DNA, che viene amplificato mediante PCR, verrà fatto reagire con queste sonde, dopodiché si avrà l’aggiunta della ligasi, che unirà le due sonde (allele-specifica e comune) soltanto se queste sono perfettamente appaiate alla sequenza complementare
	- ![PCR, OLA 2](https://i.imgur.com/Yc3ThUU.png)
- **visualizzazione dei risultati**: avviene mediante elettroforesi capillare su sequenziatore automatico, strumento particolarmente sofisticato, dotato di un programma che rielabora i risultati della corsa elettroforetica e fornisce il grafico dei prodotti di amplificazione nel corso della loro separazione elettroforetica e, inoltre, è anche dotato di un programma che consente di genotipizzare i campioni (perché i prodotti di amplificazione possono essere distinti sia sulla base delle dimensioni che del diverso fluoroforo utilizzato), ciò consente di monitorare la presenza o meno di un numero importante di mutazioni contemporaneamente, variando la lunghezza dei modificatori di permeabilità e il fluoroforo. Per questo, anche in questo caso, nonostante sia una tecnica particolarmente costosa e sofisticata è, però, estremamente efficiente e viene utilizzata nello screening di primo livello per la rilevazione delle più comuni mutazioni alla base dell’insorgenza della fibrosi cistica
	- ![PRC, OLA e fibrosi cistica](https://i.imgur.com/AGSc3Ve.png)
#### Analisi tramite PCR
##### ARMS (Amplification Refractory Mutation System) PCR
- **Principio**: un primer che non sia perfettamente appaiato in corrispondenza del suo estremo 3’ non potrà essere utilizzato dalla DNA-polimerasi per legarsi ed estendere la sintesi del filamento, perché, in questo tipo di tecnica viene utilizzata una *TAC-polimerasi*, che manca dell’attività 3’-esonucleasica, attività che provvede alla riparazione degli errori in 3’ (se il nucleotide in 3’ del primer non è correttamente appaiato, non avviene amplificazione)
- **Procedimento**: vengono utilizzati due primer allele-specifici, uno perfettamente complementare alla sequenza normale ed uno alla sequenza mutata (cosiddetto *reverse*, è un primer comune). Per ciascun campione, vengono allestite due reazioni di PCR:
	- in una, il primer comune viene utilizzato insieme al primer specifico per la sequenza normale;
	- nella seconda provetta, il primer comune viene utilizzato per l’amplificazione assieme al primer specifico per la sequenza mutata (ricordare che, se non è correttamente appaiato, non si potrà avere amplificazione)
- Una volta avvenuta la reazione di PCR, l’amplificato viene analizzato mediante corsa elettroforetica su gel e si avranno indicazioni della presenza o assenza della mutazione semplicemente analizzando in quale delle reazioni è avvenuta l’amplificazione:
	1. se l’amplificazione avviene soltanto nel campione in cui è stato utilizzato l’allele specifico per la sequenza normale, non si avrà mutazione;
	2. viceversa, se si ha amplificazione solo nella reazione in cui è stato utilizzato il primer corrispondente alla sequenza mutata, il soggetto in esame sarà omozigote per la mutazione ricercata;
	3. se si trova amplificazione in entrambe le reazioni di PCR (sia utilizzando il primer normale che il primer mutato), la mutazione sarà presente in eterozigosi
- **Vantaggi e peculiarità**: si tratta, quindi, di una tecnica diretta, molto rapida. Richiede semplicemente i tempi necessari alla PCR e alla successiva corsa su gel di agarosio. Presenta il vantaggio di consentire contemporaneamente l’analisi di un numero elevato di campioni, dunque di soggetti, ma per un pannello di mutazioni piuttosto limitato: in una stessa reazione di amplificazione è difficile trovare le condizioni corrette e che vadano bene per un numero di coppie di primer elevato
	- ![PCR, ARMS](https://i.imgur.com/6kvzUqv.png)
	- Ad esempio, nell’immagine sono rappresentati 8 diversi DNA e sono state ricercate 4 mutazioni responsabili dell’insorgenza di fibrosi cistica (nel primo paziente, saranno presenti le due mutazioni centrali in omozigosi, mentre la δF508 in condizione di eterozigosi). Tutte queste metodiche consentono la rilevazione di ==mutazioni puntiformi==, ma la PCR può essere impiegata anche per la ricerca di riarrangiamenti genomici molto più ampi, quali duplicazioni, espansioni o delezioni. Per esempio, è molto utilizzata per la rilevazione di ==mutazioni dinamiche== del DNA, ovvero quelle legate alla ripetizione, in una certa sequenza genica, per un numero eccessivo di volte, di triplette nucleotidiche. Sono dette dinamiche perché la loro insorgenza deriva da una premutazione che diviene sempre più ampia di generazione in generazione, fino a divenire completa. Queste ripetizioni sono presenti in diversi geni, ma, se il loro numero supera un certo valore di cut-off, insorge una mutazione (ad esempio, nel caso del gene del *recettore androgenico*, questo è responsabile di *atrofia spino-bulbare*)
		- ![PCR, ARMS 2](https://i.imgur.com/iY7Kycn.png)
##### Size-Based PCR product analysis
- **Identificazione di ripetizioni nucleotidiche**: questo tipo di mutazioni sono semplici da individuare, perché ciò che differisce tra un soggetto normale ed uno mutato è la lunghezza del frammento ripetuto, per cui sarà semplicemente sufficiente amplificare il gene in esame con dei primer che mappano agli estremi della sequenza ripetuta, perché le sequenze pre e post ripetizione sono esattamente identiche. Una volta avvenuta l’amplificazione, sarà sufficiente valutare la dimensione delle diverse bande presenti nel gel, nel senso che, se la mutazione è presente, il numero di ripetizioni è più elevato del normale e si avrà l’amplificazione di un frammento maggiore, mentre si potrà rilevare l’assenza della mutazione grazie all’evidenziazione di una banda di dimensione inferiore
	- ![PCR, identificazione di ripetizioni nucleotidiche](https://i.imgur.com/ok3O6fa.png)
	- *ripetizioni CAG: malattia di Huntington*: malattia subdola, poiché ereditaria, ma non si manifesta alla nascita, ma attorno ai trent’anni. È una grave malattia degenerativa e risulta letale. La corea di Huntington è dovuta ad una ripetizione eccessiva della **tripletta CAG** presente all’interno del primo esone del **gene IT15** (Important Transcript 15). Un numero di ripetizioni fino a 36 è normale; da 36 a 40 è indice di una premutazione; da 40 a 120 è indice di una mutazione completa. Semplicemente amplificando con alcuni primer il frammento corrispondente alla mutazione e analizzandolo mediante corsa elettroforetica, è possibile individuare i soggetti portatori della malattia
		- ![PCR, ripetizioni CAG, malattia di Huntington](https://i.imgur.com/UVcYGYU.png)
	- *sindrome dell'X fragile*: anch’essa legata alla presenza di triplette nucleotidiche sovrannumerarie (in questo caso la **tripletta** è la **CGG**), il numero di ripetizioni della sequenza mutata è troppo elevato ed il frammento che si viene ad analizzare non può essere amplificata mediante PCR. In questo caso, si deve necessariamente ricorrere alla metodica classica, rappresentata dalla digestione del DNA genomico del paziente con enzimi di restrizione (con *EcoR1* nel particolare) e la sua analisi mediante Southern
		- ![PCR, sindrome dell'X fragile](https://i.imgur.com/4v7TSw0.png)
	- *diagnosi di distrofia muscolare di Duchenne*: vi sono una serie di patologie (per esempio la distrofia muscolare) legate alla delezione di uno o più esoni di uno specifico gene. In questo caso, solo se la mutazione è portata in omozigosi, può essere facilmente identificata amplificando il DNA del paziente con più coppie di primer, ciascuna delle quali mappa l’inizio e la fine di uno specifico esone; quindi, in questo caso, bisogna ragionare al contrario: la presenza della mutazione sarà indicata dall’assenza del prodotto di amplificazione, perché nei primer non troveranno la sequenza corrispondente, cioè quell’esone sarà stato deleto. Quest’approccio viene utilizzato per la diagnosi di distrofia muscolare di Duchenne, per cui è stato visto che la delezione di 9 esoni è sufficiente a caratterizzare il 90% dei casi totali di distrofia. Nell’immagine, la presenza della delezione genica è data dall’assenza di strisce bianche. Quest’approccio è possibile solo nel caso in cui questi riarrangiamenti siano portati in omozigosi oppure nel maschio, perché, nel caso di loci X-linked. Nel caso in cui queste delezioni o duplicazioni siano portate in eterozigosi per i loci autosomici dominanti o, per le donne, per i loci del cromosoma X, l’approccio non è possibile, perché, in eterozigosi, si avrà un allele mutato (in cui si ha la delezione di un certo esone), ma anche l’allele normale, per cui i primer andranno comunque a rilevare la presenza dell’allele normale e si potrebbe avere un falso negativo. Ciò perché la PCR classica, a differenza dell’end-point, è un’analisi di tipo qualitativo, perché l’amplificato viene rilevato una volta raggiunta la fase di plateau. Per poter discriminare tra mutazione portata in eterozigosi, si dovrà ricorrere alla PCR quantitativa in tempo reale, che rileverà la delezione come presenza del 50% di quel gene rispetto al soggetto normale

---
# References
[[Tecniche di laboratorio - Lezioni]]
