---
stato: "#ideaL"
tags:
  - "#Patologia"
  - Oncologia
  - AnatomiaPatologica
  - Ginecologia
sistema/apparato:
  - GenitaleFemminile
---
04-09-2024 22:27

--- 


## Eziologia
- Gli ormoni ==estrogeni e progesterone== giocano un ruolo importante nella **eziopatogenesi** di queste neoplasie, che sono infatti più frequenti durante l’età fertile, si accrescono durante la gravidanza e tendono a regredire durante la menopausa.
	- Il ==tessuto neoplastico è più ricco di recettori per questi ormoni rispetto al tessuto circostante==
	- Studi di citogenetica hanno dimostrato la presenza di ==riarrangiamenti genici clonali== in oltre il 60% dei leiomiomi.
		- I cromosomi più frequentemente coinvolti sono il 12 e il 14.
## Epidemiologia
- I leiomiomi, *o fibromi uterini*, rappresentano la ==più comune neoplasia benigna femminile==.
	- Si calcola che ==il 25% delle donne in età fertile== sia portatrice di uno o più leiomiomi uterini. 
- Si tratta di neoplasie composte da ==tessuto muscolare liscio cui== eventualmente ==si associa una quantità variabile di stroma fibroso==. 
- La **sede** più frequente è il corpo-fondo uterino
	- ==Raramente== possono insorgere in sede ==cervicale o==, con frequenza ancora minore, nei legamenti larghi dell’utero
## Manifestazioni

- Da un punto di vista clinico, la ==gran parte== dei leiomiomi, specie se di piccole-medie dimensioni, è ==asintomatica==.
	- **Quando sono sintomatici**, il segno più frequente è un ==sanguinamento uterino anomalo== (soprattutto nel caso di leiomiomi sottomucosi). 
		- Le **lesioni** più **voluminose** possono procurare un ==senso di peso, tensione, dolenzia addomino-pelvica o disturbi della minzione== per compressione sulla vescica.
- **La torsione** 
	- Di un leiomioma **peduncolato** si accompagna a ==dolore acuto==. 
	- Di un leiomioma **sottomucoso** può determinarne la sua ==espulsione dalla cavità uterina accompagnata da metrorragia==.
- I leiomiomi uterini ==possono== inoltre ==interferire con la gravidanza==: essi infatti aumentano il rischio di aborto spontaneo, oltre che di anomalie di presentazione del feto e di emorragie post-partum.
## Diagnosi
### Clinica
- La **diagnosi** dei leiomiomi può essere posta nel corso della visita ginecologica attraverso il ==rilievo di deformità uterine o di tumefazioni di consistenza dura non dolente, variamente mobili==. L’**ecografia** consente con più precisione di apprezzarne il ==numero==, le ==dimensioni== e la ==localizzazione==.
### Macroscopica
- Si presentano comunemente in forma di ==lesioni rotondeggianti multiple==, di ==consistenza dura== e ==colorito== generalmente ==biancastro==. 
- Le loro dimensioni variano considerevolmente, da meno di 1 cm a decine di cm. I leiomiomi hanno una crescita di tipo espansivo e sono ==delimitati da una pseudocapsula== rispetto al miometrio circostante. 
### Istologica
- Proliferazione monomorfa di ==cellule muscolari lisce di forma allungata, organizzate in fasci intrecciati==.
- Le ==mitosi== sono ==scarse== e la densità cellulare più elevata rispetto al miometrio normale circostante.
- I fenomeni degenerativi sono comuni. Uno dei più frequenti è la ==degenerazione ialina== in cui la lesione assume un aspetto omogeneo ed eosinofilo.
#### Varianti
- Oltre alla forma classica precedentemente descritta, sono state individuate **numerose varianti istologiche** con stesso comportamento biologico quali 
	- Il leiomioma *mitoticamente attivo* in cui si possono riconoscere numerose mitosi
	- Il leiomioma *cellulato* caratterizzato da un’alta densità cellulare
	- Il leiomioma *epitelioide* costituito da ==cellule epiteliomorfe rotondeggianti o poligonali organizzate in nidi o cordoni cellulari==
	- Il leiomioma *mixoide* in cui le cellule tumorali sono contenute entro una matrice mixoide amorfa
	- Il *lipoleiomioma* con ben riconoscibili ==occasionali adipociti== nel contesto della neoplasia 
	- Il leiomioma *bizzarro o pleomorfo*, in cui più marcate sono le atipie citologiche 


## Prognosi
- La trasformazione maligna di un leiomioma è evenienza eccezionalmente rara.




--- 
# Reference:
[[Utero]]