2024-12-26 17:59
Stato: #idealibro 
Tag: #Farmacologia #Diuretici #Fisiopatologia #MedicinaInterna #ApparatoCardiocircolatorio 

---
>[!info]
>Tecnicamente, "**diuretico**" è un agente che aumenta il volume delle urine, mentre un "*natriuretico*" induce un aumento dell'escrezione renale di $Na^+$, ed un "*acquaretico*" incrementa l'escrezione renale di acqua senza soluti.
>- In considerazione del fatto che i natriuretici, generalmente, causano anche un aumento dell'escrezione di acqua, vengono anch'essi chiamati diuretici.
>- I diuretici osmotici e gli antagonisti dell'ormone antidiuretico sono acquaretici e non direttamente natriuretici.
- Meccanismo d'azione:
	- molti diuretici esplicano la loro azione su specifiche proteine di trasporto nelle cellule epiteliali dei tubuli renali
	- altri diuretici presentano meccanismi osmotici che
		- impediscono il riassorbimento d'acqua (==mannitolo==)
		- inibiscono enzimi (==acetazolamide==)
		- interferiscono con recettori ormonali nelle cellule epiteliali del rene (==vaptani==)
# Meccanismi di trasporto a livello del tubulo renale
![Sistemi tubulari di trasporto e siti di azione dei diuretici.](https://i.imgur.com/53pgpFb.png)
>[!info]- Principali segmenti del nefrone e loro funzioni (tabella)
>![Principali segmenti del nefrone e loro funzioni (tabella).](https://i.imgur.com/Riwkurz.png)
## Tubulo prossimale (PT)
- Elementi riassorbiti:
	- $NaHCO_3$, NaCl, glucosio, amminoacidi e altri soluti organici sono riassorbiti tramite specifici sistemi di trasporto a livello della prima porzione
	- $K^+$ → riassorbiti per via paracellulare
	- acqua → riassorbita passivamente mantenendo a livello quasi costante l'osmolalità del liquido
- Viene ==riassorbito dall'ultrafiltrato==
	- ca. il 66% del totale degli ioni $Na^+$
	- il 60% dell'acqua
	- quasi completamente glucosio e amminoacidi filtrati
>[!info]
>Mano a mano che il liquido procede nel tubulo prossimale, la concentrazione luminale dei soluti detti decresce se confrontata con la [[Patologia clinica - Rene#Clearance dell'inulina|concentrazione dell'inulina]], un "indicatore" che viene filtrato, ma non secreto né riassorbito.

>[!warning]
>Fra i differenti soluti riassorbiti dal tubulo prossimale, $NAHCO_3$ e NaCl rivestono particolare importanza per l'azione dei diuretici.
### Riassorbimento di $NaHCO_3$ $Na^+$
#### Farmaci
- Diuretici: solo gl'==inibitori dell'anidrasi carbonica== agiscono in maniera predominante a livello del tubulo prossimale
- ==Antagonisti del recettore per l'adenosina==
	- agiscono principalmente sul tubulo contorto prossimale
	- sembrano indurre una diuresi dovuta a NaCl piuttosto che a $NaHCO_3$
#### Riassorbimento del bicarbonato di sodio
##### Processo
1. inizia per l'azione di uno scambiatore $Na^+/H^+$ (*NHE3*) situato nella membrana apicale delle cellule epiteliali del tubulo
2. La *$Na^+/K^+$-ATPasi* presente sulla membrana basolaterale pompa il $Na^+$ riassorbito nell'interstizio, sì da mantenere la normale concentrazione intracellulare di questo ione
3. Gli $H^+$ secreti nel lume reagiscono con l'$HCO_3^-$, formando *acido carbonico* ($H_2CO_3$)
4. Quest'ultimo viene rapidamente deidratato a $CO_2$ e $H_2O$ dall'*anidrasi carbonica*
5. La $CO_2$ prodotta entra per diffusione semplice nelle cellule del tubulo prossimale, ove è nuovamente reidratata ad $H_2CO_3$ (ciò è facilitato dall'anidrasi carbonica intracellulare)
6. Post dissociazione di $H_2CO_3$,
	- l'$H^+$ è nuovamente disponibile per il trasporto tramite lo scambiatore $Na^+/H^+$
	- l'$HCO_3^-$ viene trasportato fuori dalla cellula da un trasportatore della membrana basolaterale
![Fisiologia renale: meccanismi di scambio nel tubulo prossimale.](https://i.imgur.com/YyPhLAH.png)
>[!info]
>Si evince come il riassorbimento del $NAHCO_3$ sia dettato dall'*anidrasi carbonica*, enzima inibito da ==acetazolamide== ed altri inibitori.
#### Adenosina
- Ipossia + consumo di ATP → **rilascio**
- Molecola con
	- *quattro diversi recettori*
	- *complessi effetti sul trasporto del $Na^+$* in vari segmenti del nefrone
- Funzioni:
	- ==riduzione della [[Patologia clinica - Rene#Marcatori di funzionalità glomerulare|GFR]]== per limitare il consumo energetico del rene
	- aumenta il riassorbimento prossimale di $Na^+$ mediante ==stimolazione di *NHE3*==
- ==Antagonisti del recettore $A_1$==:
	- riducono
		- l'attività di NHE3 del tubulo prossimale
		- il riassorbimento di $NaCl$ nel dotto collettore
	- posseggono potenti effetti vasomotori nella microvascolatura renale
#### Porzione distale
- $HCO_3^-$ e soluti organici sono largamente rimossi dal liquido tubulare → concentrazione predominante di $NaCl$
- Conseguenze:
	1. il riassorbimento del $Na^+$ continua, ma gli $H^+$ secreti tramite lo scambiatore non possono più legarsi a $HCO_3^-$
	2. $H^+$ liberi causano **caduta del pH luminale**, attivando uno *scambiatore $Cl^-$/basi* ancora scarsamente definito
	3. l'effetto ultimo = ==riassorbimento di NaCl==
### Riassorbimento di acqua
- Riassorbita in risposta a forze osmotiche, di modo che l'**osmolalità del liquido luminale** rimanga **costante per tutta la lunghezza del tubulo**
- Se grandi quantità di soluti non diffusibili (es. ==mannitolo==) sono presenti nel liquido tubulare, il riassorbimento di acqua determinerebbe aumento della concentrazione del soluto
	1. l'acqua, quindi, per mantenere un'osmolalità costante, permane nel lume tubulare
	2. in tale maniera, il solvente (acqua) non diminuisce e la concentrazione luminale di sale non si riduce (contrariamente a quanto dovrebbe avvenire fisiologicamente)
### Secrezione di acidi/basi
- Sistemi deputati sono localizzati nel *terzo medio del tubulo prossimale* (segmento $S_2$)
	1. riversano una varietà di acidi organici (acido urico, [[FANS; farmaci antireumatici; antidolorifici non oppioidi e farmaci usati nella gotta#Agenti antinfiammatori non steroidei|FANS]], diuretici, antibiotici, ecc.) nel liquido luminale dal sangue
	2. in tale maniera, tali sistemi secretori facilitano l'apporto di diuretici alla superficie luminale del tubulo, ove la maggior parte di essi agisce
- Nei segmenti iniziali ($S_1$) e medi ($S_2$) sono anche presenti ==sistemi secretori di basi organiche== (*creatinina*, *colina*, ecc.)
## Ansa di Henle
>Al confine tra le sezioni interna ed esterna della midollare esterna, il tubulo prossimale si svuota nel tratto discendente sottile dell'ansa di Henle
![Fisiologia renale: meccanismi di scambio nell'ansa di Henle.](https://i.imgur.com/TPxYxoj.png)
### Segmento sottile discendente
- L'acqua viene sottratta da forze osmotiche generate nell'interstizio midollare ipertonico
	- anche qui, la presenza intraluminale di soluti come il ==mannitolo== si opporrà al riassorbimento di acqua e si otterrà un'azione acquaretica
### Tratto ascendente
#### Segmento sottile ascendente
- Relativamente *impermeabile all'acqua*, ma **permeabile ad alcuni soluti**
#### Segmento spesso ascendente (TAL)
- Riassorbe attivamente NaCl dal lume (ca. il 25% del $Na^+$ filtrato), ma è **estremamente impermeabile all'acqua**
	- riassorbimento di sale → diluizione del liquido tubulare
	- il TAL viene anche detto ==*segmento diluente*==
- *Cotrasportatore $Na^+/K^+/Cl^-$* (detto *NKCC2* o *NK2CL*)
	- conseguenze del meccanismo:
		1. nonostante sia elettricamente neutro, la sua azione porta ad accumulo di $K^+$ nelle cellule
		2. ciò porta a
			- retrodiffusione di $K^+$ nel lume tubulare
			- sviluppo di un potenziale elettrico lume-positivo
		3. tale potenziale elettrico fornisce la forza vettrice per il riassorbimento di cationi bivalenti (compresi $Mg^{2+}$ e $Ca^{2+}$) attraverso la via paracellulare (tra cellule)
	- selettivamente bloccato dai ==diuretici dell'ansa== → aumento dell'escrezione di $NaCl$ e cationi bivalenti
## Tubulo contorto distale (DTC)
![Fisiologia renale: meccanismi di scambio nel tubulo contorto distale.](https://i.imgur.com/nBSZDZb.png)
### Riassorbimento di $NaCl$
>Solo ca. il 10% del $NaCl$ filtrato viene riassorbito
- Segmento *relativamente impermeabile all'acqua* → ==ulteriore diluzione del liquido tubulare==
- Effettuato da un *cotrasportatore $Na^+/Cl^-$*
	- elettricamente neutro
	- sensibile ai ==tiazidici==
### Riassorbimento di soluti bivalenti
- Il $K^+$ non riattraversa la membrana apicale → **no** potenziale positivo → **no** forze elettriche veicolanti $Ca^{2+}$ e $Mg^{2+}$
- Il $Ca^{2+}$ è riassorbito selettivamente
	- mediante
		- *canale* situato nella membrana *apicale*
		- *scambiatore $Na^+/Ca^{2+}$ basolaterale*
	- processo controllato dall'ormone paratiroideo (*PTH*)
## Dotto collettore
### Struttura
- Consiste di diversi segmenti sequenziali:
	- tubulo contorto distale
	- tubulo collettore
	- dotto collettore
- Sebbene i segmenti funzionali siano anatomicamente distinti, la funzione fisiologica è più graduale
>[!info]
>In termini di attività diuretica, è più agevole pensare a questo complesso come un unico segmento del nefrone contenente vari e diversi tipi cellulari.
### Funzione
- Responsabile del riassorbimento di solo il 2-5% del $NaCl$ da parte del rene
- Ruolo fisiologico:
	1. come sito finale del riassorbimento del $NaCl$, è responsabile di
		- corretta regolazione del volume di liquidi corporei
		- determinazione della concentrazione finale di $Na^+$ nell'urina
	2. sito su cui i *mineralcorticoidi* esercitano una rilevante attività
	3. ==sito principale di secrezione del $K^+$== dal rene
![Fisiologia renale: meccanismi di scambio in tubuli e dotti collettori.](https://i.imgur.com/oG7VNuo.png)
#### Riassorbimento di $NaCl$
##### Distinzione cellulare
- **Cellule principali**: siti più importanti deputati al trasporto di $Na^+$, $K^+$ e $H_2O$
	1. presentano canali ionici distinti per $Na^+$ e $K^+$, che, escludendo gli anioni, determinano un movimento netto di cariche attraverso la membrana
	2. ingresso $Na^+$ > ingresso $K^+$ nel lume → sviluppo di un ==potenziale elettrico lume-negativo di 10-50 mV==
	3. il $Na^+$ che penetra viene, poi, retrotrasportato nel sangue attraverso una $Na^+/K^+$-ATPasi situata sulla membrana basolaterale
	4. il potenziale elettrico negativo intraluminale
		- guida il ritorno di $Cl^-$ nel sangue per via paracellulare
		- spinge il $K^+$ fuori dalle cellule attraverso i canali per il potassio della membrana apicale
- **Cellule intercalate**:
	- cellule $\alpha$ → siti principali di secrezione di $H^+$
	- cellule $\beta$ → siti principali di secrezione di $NaHCO_3$
	- $\alpha$ e $\beta$ molto simili fra loro, ad eccezione del fatto che le localizzazioni di membrana della $H^+$-ATPasi e dello scambiatore $Cl/HCO_3^-$ sono invertite
##### Intervento farmacologico
- ==Diuretici== che agiscono a monte
	- meccanismo d'azione:
		- aumentano la quantità di $Na^+$ che vi arriva
		- aumentano la secrezione di $K^+$
	- **[[ipokaliemia]] da diuretici**
		1. il $Na^+$ arriva al tubulo collettore con un anione non riassorbibile facilmente (es. $HCO_3^-$)
		2. il potenziale negativo intraluminale aumenta
		3. aumento della secrezione di $K^+$
- ==Antagonisti dell'adenosina==
	- agiscono sia a monte del tubulo prossimale che a livello del dotto collettore (*unici a violare questo principio*)
##### Regolazione ormonale
###### Aldosterone
- Regola due azioni concomitanti:
	- riassorbimento di $Na^+$ mediante l'*ENaC* (canale epiteliale per il $Na^+$)
	- escrezione di $K^+$
- Meccanismo d'azione (vedi [[Gli steroidi corticosurrenalici e antagonisti#Meccanismo d'azione|qui]]):
	1. azione sulla trascrizione genetica → incremento dell'attività di
		- canali della membrana apicale
		- $Na^+/K^+$-ATPasi della membrana basolaterale
	2. aumento del potenziale elettrico transepiteliale → notevole aumento di
		- riassorbimento di $Na^+$
		- secrezione di $K^+$
###### Ormone antidiuretico (ADH)
>Vedi sotto
#### Riassorbimento di acqua
![Fisiologia renale: azione dell'ormone antidiuretico su tubuli e dotti collettori.](https://i.imgur.com/Kq0OaaL.png)
- Le **cellule principali** contengono anche un ==sistema regolato di canali per l'acqua==
- L'*ADH* (o *arginin-vasopressina*, *AVP*) controlla la permeabilità di queste cellule all'acqua regolando l'inserimento di canali per l'acqua preformati (*acquaporina-2*, *AQP2*) nella membrana apicale
	- in assenza, il tubulo collettore è impermeabile → urina meno diluita
	1. aumenta in misura spiccata la permeabilità all'acqua, con formazione di **urina più concentrata**
	2. stimola anche l'inserimento di molecole dell'*UT1* (*trasportatore dell'urea*) nelle membrane apicali delle cellule dei dotti collettori midollari
		- concentrazione di urea nella midollare → mantenimento di **elevata osmolarità** in
			- midollare del rene
			- concentrazione delle urine
- Recettori:
	- $V_1$ → vasi e SNC
	- $V_2$ → rene
		- agiscono per mezzo di un processo mediato da cAMP, accoppiato ad una [[Recettori dei farmaci e farmacodinamica#Proteine G e secondi messaggeri|proteina G]]
>[!info]
>- La secrezione di ADH è regolata dall'osmolalità del siero e della volemia.
>- Gli agenti antagonisti dell'ADH rappresentano una nuova classe di farmaci, i ==vaptani== (vedi [[Farmaci che interferiscono sull'escrezione di acqua (acquaretici)|acquaretici]]).
## Autacoidi renali
>[!info]
>*Autacoidi* (o *fattori paracrini*): sostanze chimiche, prodotte localmente da cellule/tessuti dell'organismo, che esercitano un'azione biologica a breve distanza dalla sua sede di produzione, senza entrare nella circolazione sistemica in modo significativo.
### Adenosina
- *Ribonucleoside non fosforilato* le cui concentrazioni aumentano in risposta all'ipossia e al consumo di ATP
#### Funzionalità
- Nel rene funzionante:
	1. ipossia → **vasodilatazione compensatoria** + **incremento del flusso ematico**
	2. aumento del flusso ematico → aumento della GFR + maggiore apporto di soluto ai tubuli
	3. maggiore apporto di soluto → maggiore lavoro tubulare + consumo di ATP
- Nel rene ipossico, l'adenosina:
	1. riduce il flusso ematico e la GFR
	2. ipossia$_{midollare}$ > ipossia$_{corticale}$ → ↑ riassorbimento di $Na^+$ corticale → ↓ carico di lavoro midollare
#### Recettori
- Ve ne sono quattro ($A_1$, $A_{2a}$, $A_{2b}$ e $A_3$), tutti rinvenuti a livello del rene
- Probabilmente, solo l'$A_1$
	- riveste importanza nella farmacologia dei diuretici
	- è localizzato in
		- arteriola afferente pre-glomerulare
		- tubulo contorto prossimale (PCT)
		- maggior parte degli altri segmenti glomerulari
#### Effetti dell'adenosina
1. ==Influenza il trasporto ionico== nel PCT, nel TAL dell'ansa e nei tubuli collettori
2. Riduce il flusso ematico al glomerulo (e la GFR)
	- rappresenta la molecola di segnale più rilevante nel processo di regolazione tubulo-glomerulare
3. ==Influenza il trasporto di $Na^+$== in numerosi segmenti:
	- nel PCT possiede un *effetto bifasico sull'attività NH3*:
		- aumento a basse concentrazioni
		- inibizione a concentrazioni molto elevate
	- gli ==antagonisti del recettore dell'adenosina== bloccano l'aumento dell'attività di NH3
		1. riducono la secrezione di $K^+$ dal tubulo collettore corticale
		2. a differenza degli altri diuretici, non determinano depauperamento di $K^+$
### Prostaglandine
>Vedi [[Gli eicosanoidi - prostaglandine, trombossani, leucotrieni e composti correlati|eicosanoidi]]
- Cinque sottotipi prostaglandinici ($PGE_2$, $PGI_2$, $PGD_2$, $PGF_{2\alpha}$, $TXA_2$) sono sintetizzati nel rene ed hanno recettori in quest'organo
#### $PGE_2$
- Agisce sui recettori $EP_1$, $EP_3$ ed $EP_2$ (probabilmente)
- Attenua
	- il riassorbimento di $Na^+$ nel TAL dell'ansa
	- il trasporto di acqua mediato da ADH nei tubuli collettori
>[!info]
>Il blocco della sintesi di prostaglandine con [[FANS; farmaci antireumatici; antidolorifici non oppioidi e farmaci usati nella gotta#Agenti antinfiammatori non steroidei|FANS]] può, pertanto, interferire con l'attività dei diuretici dell'ansa.
### Peptidi
>Vedi [[peptidi vasoattivi]]
#### Peptidi cardiaci
##### ANP e BNP
- Sintetizzati nel cuore
- Mostrano notevoli effetti vascolari sistemici:
	- *recettori* $ANP_A$ e $ANP_B$[^1]: molecole transmembrana dotate di *attività catalitica guanilato-ciclasica* a livello del dominio citoplasmatico
	- funzioni espletate:
		- entrambi ==aumentano la velocità di GFR== mediante effetti sul tono vasomotorio arteriolare del glomerulo
		- presentano ==attività diuretica==
##### CNP
- Deriva principalmente dal SNC
- Possiede un'azione diuretica molto modesta
##### Derivati farmacologici
- Agenti di questo gruppo sono ==nesiritide== (BNP) e ==carperitide== (ANP, disponibile solo in Giappone)
- Vi è evidenza che la nesiritide possa aumentare l'attività di altri diuretici e, nello stesso tempo, aiutare nel mantenere una funzione renale stabile
#### Urodilatina
- Strutturalmente molto simile all'*ANP*, ma è sintetizzato e funziona solo a livello del rene (cellule epiteliali del tubulo distale)
- Funzioni:
	1. ==effetto natriuretico==
	2. ==incremento della velocità di filtrazione==:
		- rallenta il riassorbimento di $Na^+$ mediante effetti sui canali di trasporto del $Na^+$ e sulla $Na^+/K^+$-ATPasi
		- riduce il tono vasomotorio glomerulare afferente ed aumenta quello efferente
- L'==ularitide==, peptide ottenuto con tecniche ricombinanti, mima l'azione dell'urodilatina
	- valutato estesamente come terapia dell'*insufficienza cardiaca acuta*:
		- miglioramento dei parametri cardiovascolari
		- promozione della diuresi senza ridurre la [[Patologia clinica - Rene#Clearance della creatinina|clearance della creatinina]]
# Farmacologia di base dei diuretici
![Diuretici: modifiche nel profilo degli elettroliti urinari e del pH corporeo in risposta alla loro somministrazione (tabella).](https://i.imgur.com/aR9Z5Q4.png)
## [[Inibitori dell'anidrasi carbonica]]
## [[Agonisti del recettore adenosinico A1]]
## [[Diuretici dell'ansa]]
## [[Tiazidi]]
## [[Diuretici risparmiatori di potassio]]
## [[Farmaci che interferiscono sull'escrezione di acqua (acquaretici)]]
## Associazioni di diuretici
### Agenti dell'ansa e tiazidi
- Alcuni pazienti sono (o diventano) refrattari alle dosi usuali dei diuretici dell'ansa
	- data la breve $t_{1/2}$ (2-6h), la refrattarietà può essere dovuta ad un intervallo eccessivo tra le somministrazioni
	- la ritenzione renale di $Na^+$ può essere molto aumentata nel periodo di inattività del farmaco
- La ==combinazione di diuretici dell'ansa e tiazidi== bloccherà il riassorbimento di sodio in tre segmenti:
	1. il riassorbimento di $NaCl$ e $H_2O$ nel **TAL** e nel **DCT** può aumentare quando l'altro è bloccato
		- l'inibizione di ambedue i segmenti produrrà molto più di una risposta diuretica additiva
	2. i tiazidi nel **tubulo prossimale**, spesso, producono una lieve *natriuresi*, seppur mascherata dall'aumentato riassorbimento nel TAL
>[!info]
>Il ==metolazone== è il farmaco tiazido-simile impiegato in pazienti refrattari all'uso dei diuretici dell'ansa da soli. Risulta disponibile solo in preparazioni *per os*, mentre la ==clorotiazide== può essere somministrata per via parenterale.

>[!warning]
>- L'associazione può mobilitare grandi quantità di liquido (anche in pazienti che non abbiano risposto ai singoli farmaci): è **essenziale un attento controllo dell'emodinamica** ed è **sconsigliato un uso routinario in pazienti non ospedalizzati**.
>- La perdita di $K^+$ è estremamente comune e può richiedere somministrazione parenterale di $K^+$ con attento controllo dei liquidi corporei e dell'equilibrio elettrolitico.
### Diuretici risparmiatori di potassio e diuretici del tubulo prossimale, agenti dell'ansa, o tiazidi
>[!info]
>- In pazienti che assumono ==inibitori dell'anidrasi carbonica==, ==diuretici dell'ansa== o ==tiazidi==, spesso si manifesta **[[ipokaliemia]]**.
>	- Questa è abitualmente trattata con riduzione dell'apporto di $NaCl$ con la dieta o con la somministrazione di un supplemento di $KCl$ *per os*.
>	- Quando tale correzione non dovesse funzionare, l'aggiunta di un ==diuretico risparmiatore di potassio== può ridurla significativamente.
>- L'approccio esposto andrebbe **evitato** in pazienti con *insufficienza renale* e in quelli *[[Inibitori dell'angiotensina#ACE-inibitori|ACE-inibitori]] o [[Inibitori dell'angiotensina#Antagonisti ai recettori per l'angiotensina (sartani)|sartani]]*, che potrebbero sviluppare gravissima **[[iperkaliemia]]**.
>	- Non è ancora chiaro se gli antagonisti dei recettori dell'adenosina diano lo stesso esito.
# Farmacologia clinica dei diuretici
## Stati edematosi
- Un motivo comune d'impiego è la ==riduzione dell'[[edema]] periferico o [[Edema polmonare|polmonare]]==
	- ↑ liquido interstiziale → ritenzione di sale e acqua → espansione della volemia
- Esiti terapeutici:
	- impiego corretto → mobilitazione dell'edema interstiziale senza riduzioni eccessive di $V_{plasmatico}$
	- terapia eccessiva → ulteriore compromissione del $V_{ematico}$ → **ipoperfusione di organi vitali**
>[!info]
>L'uso dei diuretici per mobilizzare l'edema richiede un'attenta osservazione dello stato emodinamico del paziente e la comprensione della fisiopatologia della malattia di base.
### Insufficienza cardiaca
>Per la fisiopatologia, vedi [[Scompenso cardiaco]]
#### Dalla situazione fisiopatologica all'intervento farmacologico
1. Data la riduzione della gittata, le variazioni della pressione e del flusso sanguigno renale sono avvertite come ipovolemia e inducono **ritenzione di acqua e sale**
2. Si ha un ==iniziale aumento di volume intravascolare e ritorno venoso al cuore==, portando ad un parziale ritorno dei valori normali della gittata cardiaca
3. Sul lungo termine, nonostante l'espansione del $V_{plasmatico}$, i reni continueranno a trattenere sale ed acqua, che, uscendo dai vasi sanguini, daranno origine ad **edema interstiziale** o **polmonare**
4. A questo punto, l'uso di diuretici diventa necessario
	- miglioramento dell'ossigenazione → miglioramento delle funzioni miocardiche
	- ↓ precarico → ↓ dimensioni cardiache → maggiore efficienza
	- farmaci impiegati:
		- ==diuretici dell'ansa==
		- ==combinazione diuretici dell'ansa-tiazidi== (se necessario)

>Nel trattare con diuretici un paziente con insufficienza cardiaca, dev'essere sempre ricordato che
>	- la gittata cardiaca in questi pazienti è parzialmente mantenuta dall'alta pressione di riempimento;
>	- un **eccessivo utilizzo** di diuretici **può ridurre il ritorno venoso peggiorando ulteriormente la gittata cardiaca** (specialmente nei casi di [[Zettelkasten/Scompenso cardiaco#Cuore polmonare|cuore polmonare]]).

>[!warning]
>La riduzione del volume circolante indotta ridurrà il ritorno venoso e può compromettere gravemente la gittata cardiaca quando la pressione di riempimento del ventricolo sx scende sotto i 15 mmHg.
#### Effetti della terapia
- Aumentato apporto di $NaCl$ al TAL → attivazione macula densa → ↓ GFR per retroazione tubulare
	- meccanismo mediato dalla secrezione di *adenosina*
	- ciò accentua la riduzione inizialmente causata dalla diminuzione della gittata cardiaca
>[!info]
>Recenti studi con ==antagonisti adenosinici== hanno dimostrato che sarà presto possibile superare questa complicanza della terapia diuretica in pazienti con insufficienza cardiaca agendo sull'attenzione della retroazione tubulo-glomerulare.
#### Complicanze terapeutiche
##### Alcalosi metabolica
- Può essere trattata con ==integrazione di $K^+$== e ==ripristino del volume intravascolare con soluzione fisiologica==
	- la presenza di grave scompenso può precludere l'uso di soluzione fisiologica, ma l'uso aggiuntivo di ==acetazolamide== aiuta a correggere l'alcalosi
##### Ipokaliemia
- Può esacerbare aritmie cardiache di base (vedi [[Ipokaliemia#A livello dell'ECG|ECG nell'ipokaliemia]]) e contribuire alla citotossicità da [[glicosidi digitalici]]
- Può essere evitata ==riducendo l'apporto di $Na^+$ con la dieta==
	- di modo che vi sia meno sodio da scambiare col potassio a livello del tubulo collettore
	- pazienti in cui non sia possibile devono assumere ==supplementi di KCl *per os*== o un ==diuretico risparmiatore di potassio==
### Malattie renali e insufficienza renale
#### Tipologie
##### Malattie glomerulari primarie
- Numerose malattie renali interferiscono col fondamentale ruolo del rene nell'omeostasi
	- la maggior parte causa ritenzione di sale ed acqua
	- esiti della terapia diuretica:
		- insufficienza seria (GFR < 5 mL/min) → scarso beneficio (filtrazione insufficiente)
		- un gran numero di pazienti - anche in [[Metodi di separazione#Dialisi|dialisi]] - con un minor grado d'insufficienza (GFR = 5-15 mL/min) possono essere trattati quando trattengono eccessivi volumi di liquido tra le sedute di analisi
>[!info]
>Vi è ancora interesse a questioni come o se la terapia diuretica possa modificare la gravità dell'esito dell'insufficienza renale acuta:
>- le forme "non oliguriche" hanno esiti molto migliori di quelle "oliguriche" (<400-500 mL di urine emesse nelle 24h);
>- la terapia diuretica aiuta nel ==trattamento a breve termine==, ma **non ha rilievo sul lungo termine**.
##### Malattie glomerulari secondarie
- Molte (come quelle associate a [[diabete]] o [[Lupus eritematoso sistemico|LES]]) presentano ritenzione renale di sale e acqua
	- causa non chiara, ma probabilmente alterazioni del microcircolo causano alterazioni della funzione tubulare mediante secrezione di autacoidi
- Alcune patologie (soprattutto il diabete) sono accompagnate da *iperkaliemia*
	- uso di un ==tiazide== o un ==diuretico dell'ansa==
##### Sindromi nefrosiche
- I pazienti presentano spesso **complessi problemi della gestione del volume**
	- possono presentare ritenzione sottoforma di *ascite* o *edema*, ma hanno ridotto volume plasmatico dovuto a riduzione delle pressioni oncotiche plasmatiche
		- in tali pazienti (con "alterazioni minime"), l'uso di diuretici può causare *ulteriore riduzione del volume plasmatico*, con
			1. possibili alterazioni della GFR
			2. ipotensione ortostatica
	- la maggior parte delle altre cause di sindrome nefrosica è accompagnata da **ritenzione primaria di sale e acqua**
		- porta ad espansione del volume plasmatico ed ipertensione (nonostante la bassa pressione oncotica plasmatica)
		- in questi casi, la terapia con diuretici può essere di beneficio
#### Scelta di un diuretico
- L'==acetazolamide== dev'essere abitualmente evitata: causa escrezione di $NaHCO_3$ e può esacerbare l'acidosi
- I ==diuretici risparmiatori di potassio== possono indurre iperkaliemia
- ==Diuretici tiazidici==
	- inizialmente considerati inefficaci con GFR < 30 mL/min
	- dosi elevate (fino a 500 mg di furosemide al dì) o un'associazione di metolazone (5-10 mg al dì) e di dosi molto minori di furosemide (40-80 mg al dì) possono essere utili in pazienti in dialisi o predialisi
- ==Diuretici osmotici==
	- non vi è prova che il mannitolo possa prevenire l'insufficienza renale tossica o ischemica
	- il mannitolo può essere utile nel trattamento di *emoglobinuria* o *mioglobinuria*
>[!info]
>Va ricordato che, sebbene l'eccessivo uso di diuretici possa danneggiare la funzione renale in tutti i pazienti, in quelli con patologie renali di base le conseguenze sono più serie.
### Cirrosi epatica
>Vedi [[cirrosi epatica]]
- Spesso associata ad edema e ascite con **ipertensione portale elevata** e **ridotta pressione oncotica**
- I meccanismi della ==ritenzione renale di $Na^+$== coinvolgono
	1. ↓ perfusione renale (alterazioni vascolari sistemiche)
	2. ↓ del volume plasmatico
	3. ↓ della pressione oncotica
	- può esservi ritenzione renale di $Na^+$ data dalle alte concentrazioni di *aldosterone*
- Quando ascite ed edema divengono **gravi**, il ==trattamento== può essere molto ==utile==
	- i pazienti cirrotici, spesso, sono resistenti[^2]
	- l'edema cirrotico è, al contrario, insolitamente responsivo a ==spironolattone== ed ==eplerenone==
	- ==diuretici dell'ansa== + ==aldosterone-antagonisti==
		- può essere utile
		- è necessaria una notevole attenzione nell'impiego nei pazienti cirrotici con insufficienza renale, seppur modesta (potenziale rischio di un'**iperkaliemia**)
>[!warning]
>L'eccessivo uso di diuretici, in questi casi, può avere conseguenze disastrose:
>- *marcata riduzione del volume intravascolare*, *ipokaliemia* ed *alcalosi metabolica*;
>- **sindrome epatorenale** ed **encefalopatia epatica** sono le sfortunate conseguenze di un eccessivo uso di diuretici in pazienti cirrotici.
### Edema idiopatico
>**Edema idiopatico**: ritenzione fluttuante di sale ed edema, sindrome che si riscontra più frequentemente in donne di 20-30 anni.
- Fisiopatologia ancora oscura
- Terapia farmacologica:
	- esiti di ricerca contraddittori a riguardo
	- nonostante lo ==spironolattone== sia stato utilizzato, andrebbe preferita una mera riduzione di sale
- Sono state utilizzate calze compressive, ma con risultati variabili
## Stati non edematosi
### Ipertensione
- ==Tiazidi==: utili nel trattamento di tutti i pazienti
	- nello specifico
		- nonostante l'==idroclorotiazide== sia il più frequentemente impiegato
		- il ==clortalidone== può essere più efficace a causa dell'$t_{1/2}$ più prolungata
	- è ancora dibattuto se debbano essere utilizzate come terapia iniziale:
		- efficacia relativa in monoterapia
		- recenti studi ne confermano la valenza
- ==Diuretici dell'ansa==
	- riservati ai pazienti con insufficienza renale modesta (GFR < 30-40 mL/min) o insufficienza cardiaca
	- una moderata restrizione dell'assunzione di $Na^+$ (60-100 mEq/die) si è dimostrata in grado di potenziarne gli effetti
	- ==diuretici risparmiatori di potassio==: associabili per ridurre la perdita di $K^+$
>[!info]
>In generale, i diuretici sono utili nei pazienti trattati in polifarmacoterapia:
>- potenziano l'efficacia di molti composti (soprattutto gli [[Inibitori dell'angiotensina#ACE-inibitori|ACE-inibitori]]),
>-utili nei pazienti trattati con [[idralazina]] o [[minoxidil]]: generano un aumento significativo della ritenzione di acqua e sale.
### Nefrolitiasi
>Ca. 2/3 dei calcoli renali contengono $Ca^{2+}$ o $Ca^{2+}$ ossalato
- Se la condizione è data da un difetto nel riassorbimento nel PT, il trattamento può avvenire con ==tiazidi==
- Nella dieta
	- incremento dall'assunzione di liquidi
	- riduzione dell'introito di sale
	- l'assunzione di calcio **non va ridotta**
>[!info]
>Le tiazidi sono efficaci anche nei casi idiopatici o da aumentato assorbimento intestinale.
### Ipercalcemia
>Vedi [[ipercalcemia]]
- I diuretici dell'ansa riducono significativamente il riassorbimento di $Ca^{2+}$
	- in monoterapia potrebbero causare una **marcata contrazione del volume plasmatica**
	- quando sia necessario mantenere una certa calciuria, si dovrebbero somministrare per IV ==soluzione fisiologica== e ==furosemide== (80-120 mg)
		- velocità dell'infusione di s.f. da rapportare all'entità del flusso urinario
		- se necessario, può essere aggiunto $KCl$ alla s.f.
### Diabete insipido
>Dovuto a *carente produzione di ADH* (diabete insipido neurogeno) o *inadeguata risposta all'ADH* (diabete insipido nefrogeno, DIN)
- **Forma neurogena**:
	- la somministrazione di ==ADH== è efficace
	- i ==tiazidi== possono ridurre poliuria e polidipsia[^3]
- **DIN**:
	- può essere causata dal [[Antipsicotici e litio#Litio, farmaci stabilizzanti l'umore, e altri trattamenti del disturbo bipolare|litio]]
	- i ==tiazidi== sortiscono i medesimi effetti della forma neurogena
		- nello specifico, l'idroclorotiazide causa
			- aumentata osmolarità nella midollare interna (papilla)
			- parziale correzione della riduzione nell'espressione dell'*acquaporina-2* indotta dal $Li^+$
			- aumentata espressione dei trasportatori del $Na^+$ nel DCT e nel CCT[^4]
	- viene ridotto significativamente il massimo volume di urina diluita che può esser prodotta
		- la restrizione di $Na^+$ con la dieta può aiutare
	- la *poliuria da litio* può essere parzialmente antagonizzata dall'==amiloride== (blocca il passaggio del $Li^+$ nelle cellule dei dotti collettori più di quanto non blocchi l'ingresso di $Na^+$)







---
# Reference
[[Farmacologia]]



[^1]: Noti anche come $NPR_A$ e $NPR_B$.
[^2]: Per via della riduzione della secrezione di farmaco nel liquido tubulare data dagli elevati livelli di aldosterone.
[^3]: *Polidipsia*: eccessiva sete o aumento della sensazione di sete.
[^4]: tubulo collettore corticale.