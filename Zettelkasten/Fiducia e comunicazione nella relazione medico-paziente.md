14-02-2023 13:50
Stato: #articolo 
Tag: 


## Abstract
### Contesto
La struttura alla base del rapporto tra medico e paziente sta mutando, affinché questo sia sano è importante analizzare il ruolo della fiducia e della comunicazione
### Obiettivo
Raccogliere informazioni per comprendere la relazione che intercorre tra fiducia e comunicazione nel rapporto medico-paziente e la qualità percepita dei servizi sanitari
### Metodi
Ricerca sui database: PubMed, Hinari, Cochrane, Scopus e Google Scholar. La ricerca è stata ristretta a 17 articoli.
### Risultati
Dall'analisi della letteratura selezionata è emersa una correlazione positiva tra il livelli di fiducia e comunicazione nel rapporto medico-paziente, il livello di soddisfazione di quest'ultimo e migliore adesione alle cure. 
### Conclusione
Un intervento centrato sul paziente permette di sviluppare un rapporto di fiducia tale da garantire migliori risultati terapeutici e una percezione più positiva del servizio che è stato erogato
## Parole chiave
Comunicazione medico-paziente, fiducia, approccio paziente-centrico.
## Sintesi dell'introduzione
La maggiore disponibilità di informazioni in ambito sanitario ha reso la relazione tra il medico ed il paziente più complessa. Non ci si può più concentrare solamente sulla malattia, ignorando o facendo poco caso alla persona che viene curata, perché chiunque oggi interagisce con il proprio medico e vuole conoscere i dettagli della propria condizione.
## Materiali e metodi
Ricerca sui database PubMed, Hinari, Cochrane, Scopus e Google Scholar. I dati sono stati selezionati a partire dall'anno 2000 sulla base di queste parole chiave: fiducia, comunicazione, rapporto, soddisfazione del paziente, qualità dell'assistenza sanitaria, dottore-paziente. Di 673 articoli attinenti alla ricerca ne sono stati selezionati solamente 17.
## Risultati
### Fiducia
Nel campo medico distinguiamo tra fiducia istituzionale, nei confronti dell'intero sistema sanitario, e interpersonale, nei confronti del singolo provider di cure. Questa fiducia è determinata sicuramente da migliori capacità comunicative da parte del professionista, sull'influenza di altri elementi socioculturali la letteratura non concorda.
### Comunicazione
Il modo in cui le informazioni vengono veicolate svolge un ruolo fondamentale per quanto concerne lo sviluppo di questo rapporto tra medico e paziente. Fiducia nei confronti del professionista sanitario e capacità comunicative di quest'ultimo camminano di pari passi e possono sicuramente coadiuvare nella diagnosi, basti pensare al processo di anamnesi e alla condivisione di informazioni sensibili. Negli anni è cambiata proprio l'impostazione dell'interazione, in particolare della comunicazione della diagnosi; il cambiamento è avvenuto allontanandosi da una comunicazione basata sulla condizione del paziente verso una basata sulle soluzioni al problema. Tra le cause di questi cambiamenti sicuramente una maggiore attenzione a pratiche evidence-based e alla presa condivisa di una decisione. Nonostante questi sviluppi, la maggior parte dei medici tende a sopravvalutare le proprie skill comunicative.
### Soddisfazione del paziente.
Per valutare effettivamente la qualità delle cure fornite e le capacità comunicative del medico è risultato utile valutarle correlate alla soddisfazione del paziente. Questo parametro è molto sensibile anche a minime variazioni delle variabili precedenti, un provider poco empatico o un servizio leggermente meno rapido possono, ad esempio, influire moltissimo. Condurre numerosi sondaggi risulta essere quindi un sistema molto efficace per ottenere una istantanea della qualità del rapporto tra medico e paziente in un determinato sistema e momento.

## Conclusioni
In letteratura sono moltissimi gli esempi che illustrano l'importanza dello sviluppare un sano rapporto medico-paziente. Fiducia e capacità comunicative sono i fattori da tenere in maggiore considerazione poiché da essi dipende la soddisfazione di chi riceve i servizi sanitari. Un sistema diffuso di sondaggi potrebbe permettere alle istituzioni di scegliere quale sia la direzione migliore da intraprendere nella pianificazione dell'erogazione dei servizi.

## Rapporto col tema scelto
Questo tema è il presupposto logico dal quale parte l'intero report. Solo nel momento in cui viene dimostrata l'importanza dell'interazione tra il curante ed il curato si possono proporre un modello (cure integrate) e degli strumenti (nuove tecnologie) in grado di facilitare lo sviluppo di quest'ultima. 



---
# References
<iframe height= 800 width= 140% src="https://www.researchgate.net/publication/327575093_Trust_and_Communication_in_a_Doctor-_Patient_Relationship_A_Literature_Review"></iframe>