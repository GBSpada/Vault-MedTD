---
stato: indice
tags:
  - Anatomia
  - Istologia
  - AnatomiaPatologica
sistema/apparato:
  - GenitaleFemminile
---
\31-08-2024 \07:01

--- 

# Anatomia
# Embriogenesi
# Istologia

# Fisiologia
# Patologia
## Vulva
#### Non neoplastica
##### Lesioni cistiche
>Le lesioni cistiche della regione vulvo-vaginale sono ==piuttosto rare== a eccezione della cisti del Bartolino.


###### Cisti dei follicoli piliferi
- Sono ==analoghe a quelle che insorgono anche in altre parti del corpo==, come le cisti dermoidi contenenti cheratina e tappezzate da epitelio squamoso pluristratificato. 
- La rottura della parete provoca un'==intensa reazione infiammatoria alla cheratina nel tessuto connettivo== circostante, con presenza di cellule giganti da corpo estraneo. 

###### Cisti mesonfriche
- Si riscontrano di solito nella parte posteriore delle grandi labbra, ==derivano da residui dei dotti di Wolff== e sono rivestite da cellule epiteliali cubiche con scarso citoplasma e nuclei prominenti.

###### Cisti del canale di Nuck
![](https://i.imgur.com/4PxU4Of.png)

- Si considerano derivate dalla ==dilatazione di un diverticolo peritoneale non obliterato==
	- È l'equivalente dell'ernia inguinale maschile
- Tendono a localizzarsi nella parte anteriore della vulva e sono rivestite da una ==parete fibro-muscolare== con epitelio cubico o cilindrico basso.
###### Cisti del Bartolino
![](https://i.imgur.com/LX2JCOt.png)
- Queste lesioni sono ==alquanto frequenti:== infatti, circa il 2% delle donne sviluppa questa patologia nel corso della vita.
	- I **fattori eziologici** includono ==infezioni== specifiche o non specifiche e ==traumi== accidentali o operatori.
- Le cisti derivano dall’==occlusione== del condotto escretore della ghiandola del Bartolino o di una delle sue suddivisioni ==con conseguente accumulo di secreto== mucinoso. 
	- Tipicamente si presentano come una ==massa che protrude== nella ==parte posteriore dell’introito vestibolare== e possono raggiungere il diametro di 5 cm.
	- Sono tappezzate dall’epitelio transizionale o cuboidale dei dotti che può diventare piatto o addirittura scomparire in conseguenza della pressione intracistica
- Oltre a causare fastidio o dolore locale, le cisti ==possono divenire sede di infezioni secondarie==, dando luogo ad ascessi che necessitano di incisione e drenaggio.
##### Patologia infettiva
###### Epidemiologia ed eziologia
- Le infezioni sono una causa piuttosto frequente di patologia della regione vulvo-vaginale.
- Possono avere un’**origine micotica, virale o batterica**.
	- Le **vulviti micotiche** sono molto comuni, sebbene la loro frequenza vari in relazione all’età, e spesso anche in base a fattori geografici.
		- Sono in genere dovute a **funghi opportunistici lievitiformi** del genere Candida;
			- Di questi, i più frequenti in sede vulvo-vaginale sono [[Candida albicans]] e [[Torulopsis glabrata]].
		- Quando si altera l’ecosistema vaginale per la ==somministrazione di antibiotici== o per il ==modificarsi dell’assetto immunitario==, immediatamente si verifica un ==aumento dei miceti== e quindi della Candida stessa che, da esocellulare, penetra nel citoplasma delle cellule epiteliali vaginali divenendo patogena.
	- Le **vulviti virali** sono essenzialmente dovute a due gruppi virali: ==Herpes virus== (HSV1 e HSV2) e la famiglia del ==Papillomavirus==.
	- Le **vulviti batteriche** possono essere causate da microrganismi
		- Gram-positivi, quali [[Stafilococchi|Staphylococcus]], [[Streptococchi ed enterococchi|Streptococcus]], [[Corynebacterium]]
		- Gram-negativi, quali [[Neisserie e batteri correlati|Neisseria]], [[Calymmatobacterium]] (agente eziologico del granuloma inguinale) o [[Treponema Pallidum|Treponema]]
###### Morfologia
- Per quanto riguarda le **vulviti da Candida**, la ==diagnosi== è essenzialmente ==di laboratorio==, anche se il micete è ben visibile negli strisci cervico- vaginali in corso di screening. 
	- Tuttavia, ==il reperto di microrganismi nel preparato citologico cervico-vaginale, *se non associato a un infiltrato infiammatorio granulocitario* non è patognomonico di infezione attiva==.
- Le **vulviti da Herpes** virus sono caratterizzate istologicamente da un’==acantolisi==, con formazione di ==vescicole== e susseguente ==ulcerazione== dell’epitelio.
	- La superficie dell’ulcerazione è spesso liscia e all’esame istologico si presenta rivestita di fibrina, con cellule epiteliali, leucociti in necrosi e cellule giganti 
	- L’==epitelio ai bordi della lesione può presentare vari gradi di iperplasia==. **Nello stroma sottostante** l’ulcera ==sono evidenti plasmacellule e linfociti==.
- Nel caso di **infezione da papillomavirus** (Human Papillomavirus, HPV) il virus penetra negli strati basali dell’epitelio. 
	- **Se il genoma virale non si integra** in quello della cellula ospite si verifica un’*infezione produttiva* [^1]con una ==sofferenza cellulare che si esprime attraverso la vacuolizzazione del citoplasma== (*coilocitosi*). 
		- Oltre alla coilocitosi, che rimane l’aspetto prototipico dell’infezione da HPV, sono tuttavia presenti anche **altri aspetti di sofferenza cellulare**, quali
			- La ==binucleazione== e talvolta la multinucleazione cellulare
			- L’==ipercromasia== 
			- La ==[[Risposte cellulari a stress e insulti tossici - adattamento, danno e morte#Modificazioni nucleari 3 possibilità|picnosi]] nucleare==. 
		- È possibile osservare anche ==modeste atipie== cellulari nello strato basale dell’epitelio, senza tuttavia che si perdano la maturazione e la polarità cellulare. 
	- **Se**, al contrario, **il genoma virale si integra** in quello cellulare, ==le cellule non mostrano una vacuolizzazione citoplasmatica==. 
		- ==L’epitelio appare ispessito==, in particolare ==in prossimità dello strato basale== e soprabasale.
###### Correlazioni anatomocliniche
- L’**infezione da Candida** causa ==prurito o bruciore== vulvare, ==associato alla presenza di secrezioni biancastre==
- I sintomi dell’**infezione erpetica** (nella maggior parte dei casi si tratta dell’Herpes virus **di tipo 2**) nei genitali si presentano ==dopo 3-7 giorni dal contagio== e sono caratterizzati da ==dolore e parestesia sulla linea mediana della vulva== che possono estendersi alla cute perineale, cervice e vagina. 
	- Le vescicole divengono evidenti circa 10-12 giorni dopo l’inizio dei sintomi e rapidamente si ulcerano, per andare incontro a ==guarigione spontanea dopo ulteriori 10-12 giorni==.
	- In genere il ==quadro clinico sintomatologico è talmente specifico da non richiedere la conferma bioptica==.
		- Per questo motivo le ==documentazioni istologiche== dell’infezione erpetica sono ==rare== e, in genere, legate alla sede vaginale. 
- L’**infezione da HPV** ==dà luogo a== una lesione che prende il nome di *condiloma acuminato o piatto*, di gran lunga più frequente rispetto all’infezione erpetica 
	- La ==crescita== del condiloma sembra ==condizionata da molti fattori== come la gravidanza, l’assunzione di contraccettivi orali, il fumo di sigaretta, la scarsa igiene, alterazioni dello stato immunitario ecc. 
	- L’HPV viene suddiviso in **molti ceppi** (oltre 100 tipi diversi) a seconda del tipo di genoma. Mediante la tecnica dell’ibridazione in situ sono stati individuati almeno 20 tipi di genomi diversi nell’area genitale. 
		- L’infezione da HPV è stata **suddivisa in forme a basso e ad alto rischio di progressione verso il carcinoma**.
			- Nelle forme a basso rischio di progressione attualmente si individuano i tipi virali 6, 11, 42, 43, 44;
			- Nelle forme ad alto rischio i tipi 16, 18, 31, 33, 35, 39, 45, 51, 52, 56, 58, per citare solo i più noti.
	- Nel 30% circa delle donne l’infezione da HPV può regredire spontaneamente nell’arco di 36 mesi. 
	- L’infezione da HPV è ==associata all’insorgenza di neoplasie vulvari in situ o infiltranti più raramente di quanto avvenga nella cervice uterina==.
#### Ad aumentato rischio neoplastico
- Esiste uno spettro di **lesioni** della vulva **caratterizzate clinicamente dalla presenza di chiazze biancastre**, opache, di **ispessimento epiteliale**, **associate a un intenso prurito**. 
- A causa del loro aspetto, in passato ==venivano descritte con il termine di== *leucoplachia* (dal greco leukòs: lucente, bianco). 
	- Si tratta di un ==termine molto aspecifico, che non ha alcuna relazione con l’aspetto morfologico, istologico o con il comportamento biologico== della lesione.
	- Infatti, la biopsia condotta su un’area bianca può rivelare la presenza di diverse patologie: vitiligine, dermatosi infiammatorie, neoplasie vulvari intraepiteliali, malattia di Paget, carcinoma invasivo o altro ancora. 
- Nel **1961** la Società Internazionale per lo Studio delle Malattie Vulvari (ISSVD) raccomandò di ==raggruppare queste lesioni sotto il termine di== *distrofia*.
	- Purtroppo, ==anche questa== denominazione risultò con il tempo ==insoddisfacente==, in quanto ==associava una serie di dermatosi prive di potenziale maligno== (distrofie senza displasia) ==ad autentiche lesioni precancerose== dell’epitelio vulvare (distrofie con displasia).
- Nel **1987** la stessa Società raccomandò di classificare le lesioni non neoplastiche della vulva in **tre gruppi nei quali fosse del tutto assente l’atipia cellulare**.
	- Di questi oggi **ne rimangono due**:
		- ==lichen scleroso==;
		- ==altre dermatosi.==
	- Tale modello classificativo è stato utilizzato anche dalla World Health Organization (WHO).
		- Anch’esso ==presenta==, però, delle ==difficoltà==, in quanto il 10-15% delle donne è affetto da una combinazione di queste alterazioni fino alla commistione con lesioni tumorali, e l’1-4% delle donne con lichen scleroso ha un carcinoma vulvare.
##### Lichen scleroso
- Questa patologia rappresenta il ==30-40% delle lesioni epiteliali vulvari non neoplastiche==; può colpire tutte le età, ma è più comune nelle donne in post-menopausa ed è la ==causa più frequente di prurito vulvare==. 
- La **patogenesi** è ==sconosciuta==, anche se è stata ==suggerita== la possibilità di un meccanismo ==autoimmune==, poiché circa il 10% delle pazienti affette presenta lesioni tiroidee, anemia perniciosa o diabete.
###### Morfologia.
- **Macroscopicamente** si osservano ==placche biancastre lisce o papule che tendono a confluire==.
	- La **cute** appare ==grigiastra==, le **labbra** si ==atrofizzano== e l’**introito** si ==restringe==. 
	- Si possono sovrapporre lesioni da **grattamento** (*cute lichenificata*). 
- L’**aspetto microscopico** permette una diagnosi relativamente agevole: si osservano 
	- ==Assottigliamento dell’epitelio== 
	- ==Perdita delle creste dermiche==
	- Frequente *degenerazione idropica* ([[Risposte cellulari a stress e insulti tossici - adattamento, danno e morte#Danno Reversibile]]) dello strato basale
	- ==Ialinizzazione del derma== papillare e reticolare sottostante 
	- Presenza di un ==infiltrato infiammatorio cronico disposto a banda== parallelamente al margine profondo del derma.
- Il lichen sclerosus ==non è una condizione precancerosa ma è stato associato ad alterazioni genetiche che provocano un aumentato rischio== di sviluppare un carcinoma.
	- Le donne portatrici di lichen scleroso hanno un ==rischio di sviluppare un carcinoma circa 400 volte superiore== rispetto alle donne che non presentano queste lesioni.
##### Altre dermatosi
>L’epitelio vulvare è soggetto a tutte le dermatosi osservabili a livello cutaneo in altre sedi. 
- Poiché sono state studiate di volta in volta da clinici con diversi background culturali (dermatologi, ginecologi) non sorprende il fatto che esista una ==notevole varietà nella terminologia adottata==.
- La **follicolite** è un’infiammazione papulare o pustolosa attorno alle aperture dei follicoli piliferi;
- I **foruncoli** sono più grandi, situati più in profondità e mostrano un essudato purulento centrale. 
- La **psoriasi** della vulva è una dermatosi abbastanza comune, caratterizzata da un intenso prurito e lesioni simili a quelle del cuoio capelluto.
- Anche le **dermatiti spongiotiche** di solito si manifestano con prurito, ma possono anche provocare dolore e dispareunia;
	- Sono caratterizzate da edema, flogosi perivascolare ed esocitosi, accompagnate da acantosi irregolare e ipercheratosi.
- Inoltre, si possono riscontrare **dermatosi vescicolo-bollose** con ulcerazioni cutanee e mucose che devono essere valutate attentamente in quanto, soprattutto nell’infanzia, *possono essere erroneamente interpretate come esiti di abuso sessuale*
#### Neoplastica
##### Neoplasie benigne
##### Neoplasie maligne intraepiteliali
- Le lesioni vulvari vengono attualmente **indicate in modo diverso rispetto al passato.** 
	- Il termine VIN – con il quale si indicavano sia i precursori sia le lesioni francamente maligne – dovrebbe essere abbandonato e si dovrebbe seguire la terminologia proposta nel 2014 dall’Organizzazione Mondiale della Sanità (WHO).
	- La patologia vulvare ==risente==, nella nomenclatura, delle ==modificazioni avvenute nella patologia neoplastica della cervice uterina==.
		- Il modello, anche in questo caso, appare semplificato, nel senso che **oggi si fa riferimento a** “==lesioni intraepiteliali squamose di basso grado==” e “==lesioni intraepiteliali squamose di alto grado==”.
			- Nelle lesioni a basso grado sono state raccolte le lesioni che venivano diagnosticate come condilomi, VIN I e una piccola parte delle lesioni VIN II. 
			- Nelle lesioni ad alto grado si sono raccolte le restanti lesioni VIN II e tutte le lesioni VIN III.
		- ==Nella vulva== è stata ==aggiunta== anche, come precursore, la “*neoplasia vulvare intraepiteliale di tipo differenziato*”.
			- Capace di maturare alla base dell’epitelio pavimentoso, ma soprattutto ==non correlata con una precedente infezione da HPV==, come invece è la norma nelle due precedenti. 
			- È stata raccolta sotto questa terminologia una serie di definizioni come *iperplasia atipica, displasia, malattia di Bowen, eritroplasia di Queyrat, carcinoma in situ, carcinoma in situ di tipo simplex, carcinoma intraepiteliale.*
- **Istologicamente**, tali lesioni sono caratterizzate da 
	- ==Vari gradi di perdita della normale maturazione dell’epitelio==
	- Si osservano dei cheratinociti con un aumentato rapporto nucleo-citoplasma
	- Vari gradi di ==pleomorfismo e ipercromasia nucleare==,
	- Multinucleazione
	- ==Aumento dell’attività mitotica==
- Come nelle neoplasie intraepiteliali della cervice uterina, l’**individuazione delle lesioni all’esame clinico** è facilitata dall’==applicazione locale di acido acetico== al 3-5%: dopo pochi minuti le aree tumorali si evidenziano sotto ==forma di chiazze bianche== sulla cute vulvare.
	- ==Questa metodica dovrebbe tuttavia essere abbandonata==, perché è gravata da molti falsi risultati e risulta anche fastidiosa per la paziente a causa del bruciore che provoca. 
- Rapporto tra tumori e **infezione da HPV**. 
	- Le ==alterazioni morfologiche== descritte nella lesione di basso grado sono peraltro ==presenti anche nelle infezioni virali da HPV==.
	- La ==presenza dell’HPV nelle lesioni di basso grado è molto elevata==, e per tale motivo si ritiene che, analogamente a quanto avviene anche nella cervice uterina, tra infezione da HPV e lesione preneoplastica di grado lieve non vi sia una sostanziale differenza, almeno sotto il profilo morfologico.
##### Neoplasie maligne invasive
- **Il carcinoma della vulva è piuttosto raro**, costituendo il 3-5% di tutte le neoplasie maligne dell’apparato genitale femminile. 
	- Circa l’**80**% è costituito da carcinomi ==a cellule squamose==, mentre **la restante parte** è rappresentata da ==adenocarcinomi== *e* carcinomi ==a cellule basali==.
	- A differenza dei carcinomi squamocellulari, che insorgono in altri distretti corporei, il carcinoma della vulva ha una **prognosi spesso sfavorevole**
		- Sia perché ==in genere è diagnosticato in fasi avanzate== nonostante sia un tumore di superficie, 
		- Sia a causa del ==ricco drenaggio linfatico locale, che facilita le metastasi== nei linfonodi omo- e controlaterali inguinofemorali.
###### [[Carcinoma squamoso - vulva]]
###### Adenocarcinoma
- Rappresenta il 2-6% dei carcinomi vulvari. Anche se nella ==maggior parte dei casi origina dalle ghiandole del Bartolino==, questo istotipo si può sviluppare anche dalle ghiandole sudoripare periuretrali e vestibolari minori. 
- La **prognosi è grave** a causa della particolare ricchezza di vasi linfatici della zona, che favorisce le metastasi linfonodali precoci
###### Paget extramammaria
- La malattia di Paget rappresenta l’1% dei carcinomi della regione vulvare.
	- La maggior parte delle donne colpite da questa patologia ha più di 60 anni di età.
- La malattia di Paget vulvare è l’==espressione di un adenocarcinoma in situ.==
- Essa è analoga al più frequente morbo di Paget del capezzolo ([[Malattia di Paget]]) tuttavia, mentre in sede mammaria è associata costantemente a un sottostante carcinoma duttale, nella vulva è ==di solito interamente intraepiteliale== e solo in circa il 20-30% dei casi interessa i follicoli piliferi e le ghiandole sebacee.
- ==In alcuni casi== tuttavia, per motivi ancora sconosciuti, la malattia di Paget della vulva è ==associata a un carcinoma della mammella, della vescica o della vulva stessa== e nel 5% delle donne si presenta contemporaneamente a una neoplasia maligna della regione genitourinaria (adenocarcinoma della cervice uterina o carcinoma a cellule transizionali della vescica). 
- **Clinicamente** si presenta come un ==ispessimento a placca o una formazione nodulare, a margini netti, di colorito rossastro, crostosa== di solito a insorgenza sulle grandi labbra, ma talora anche nella regione perianale. -
- L’**aspetto istologico** è molto caratteristico:
	- Sono presenti ==grosse cellule tumorali anaplastiche con ampio citoplasma,disposte singolarmente o in piccoli gruppi all’interno dell’epidermide== (cellule di Paget) 
	- Le cellule presentano un alone ==citoplasmatico== chiaro intorno al nucleo, ==dovuto all’accumulo di polisaccaridi== (*PAS-positivi*).
- Con **tecniche immunoistochimiche** si è evidenziata una positività per ==le citocheratine di basso peso molecolare e per l’antigene carcinoembrionario==, ma non per la proteina S-100 e per l’HMB-45.
	- Questo pattern immunoistochimico è ==utile nella diagnosi differenziale== con le lesioni ex-VIN e ==con il [[melanoma]]==.
- Vi sono diverse **ipotesi sull’origine** di queste cellule: 
	- **Alcuni** autori ritengono che siano ==cellule basali totipotenti== differenziate in modo anomalo
	- **Altri** suggeriscono una loro ==derivazione dalla porzione intraepidermica dei dotti sudoripari==.
- Poiché le cellule di Paget possono essere presenti al di fuori dei confini della lesione macroscopica, se l’escissione chirurgica non è radicale, ==vi possono essere delle recidive.== 
		- Le lesioni non trattate possono divenire invasive.
##### Melanoma 
## Vagina
#### Non neoplastica
##### Anomalie congenite
##### Patologia infiammatoria
#### Neoplastica
##### Neoplasie benigne
###### Leiomiomi
- Sono le più comuni neoplasie benigne della vagina e sono tuttavia piuttosto rari.
- Difficilmente raggiungono dimensioni tali da provocare sintomi presentano ==caratteristiche== morfologiche ==analoghe a== quelle dei ==più comuni== leiomiomi ==uterini==.
###### Polipi vaginali
- Si riscontrano in donne giovani ==di solito durante la gravidanza== 
- ==Possono essere asintomatici== o causare fastidio locale ed ==emorragia postcoitale==. 
- Si presentano come ==masse polipoidi solitarie o multiple== e raggiungono anche i 4 cm di diametro.
- **Istologicamente** sono composti da uno ==stroma mixoide ed edematoso== contenente *grandi fibroblasti stellati*.
##### Neoplasie maligne intraepiteliali
- Il carcinoma primitivo della vagina è una ==lesione rara== e rappresenta solo l’1% dei tumori maligni del tratto genitale femminile.  
- **Più del 95%** è di tipo ==squamoso== e si riscontrano ==soprattutto nelle donne anziane==, la restante parte è costituita da adenocarcinomi.
- Il *rabdomiosarcoma embrionale, o sarcoma botrioide* [^2], è una ==neoplasia rara, tipica dell’età infantile==: il 65% dei casi si manifesta prima dei 2 anni di età e il 90% dei casi prima dei 5 anni

###### Carcinoma squamoso e precursori
- ==Come per tutte le aree del tratto genitale femminile inferiore rivestite da epitelio squamoso==, anche la mucosa vaginale può essere sede di lesioni intraepiteliali note come ==lesioni intraepiteliali== vaginali.
	- Queste **lesioni sono asintomatiche** e vengono solitamente **diagnosticate** attraverso un esame ==citologico con== successiva ==colposcopia== che mostra aree di colore rosato o biancastro a margini rilevati. 
- ==Molte donne affette== da lesioni vaginali ==sono state precedentemente trattate per lesioni della cervice==
	- I **fattori eziologici** sono infatti verosimilmente ==gli stessi== in entrambi i distretti, come **anche le caratteristiche morfologiche e la diagnosi differenziale** che si utilizzano.
	- **Anche la classificazione** segue le stesse regole: 
		- **Lesioni squamose di basso grado** ==che comprendono le lesioni virali==, le quali, ==quando si realizza l’integrazione virale diventano una vera pre-neoplasia== e possono spingersi a occupare fino alla metà dello spessore dell’epitelio
		- **Lesioni squamose di alto grado** che occupano tutto o quasi ==tutto lo spessore dell’epitelio==.
- La ==storia naturale delle neoplasie vaginali è stata meno studiata== rispetto a quelle della cervice uterina, ma si stima che possa ==progredire verso un carcinoma invasivo in circa il 20% dei casi== di lesioni squamose intraepiteliali.
	- Il **carcinoma invasivo** si localizza ==soprattutto nel terzo superiore== della vagina a livello della giunzione con la cervice, nella parete posteriore.
- Si tratta di una ==lesione a placca che si diffonde in maniera centrifuga==.
	- Si **manifesta** con ==stillicidio ematico irregolare== o con cospicue perdite vaginali, ==altre volte== può rimanere ==silente== fino alla fistolizzazione urinaria o rettale.
- **Istologicamente** si osserva per lo più un ==pattern squamoso ben differenziato== con caratteristiche analoghe a quelle dei tumori squamocellulari di altre sedi.
- **Metastasi** 
	- Le forme del terzo inferiore della vagina diffondono verso i linfonodi inguinali, quelle situate più in alto tendono a metastatizzare ai linfonodi pelvici

##### Neoplasie maligne invasive
## Cervice uterina
#### Non neoplastica 
#### Neoplastica
## Corpo-fondo uterino
#### Non neoplastica 
#### Neoplastica
#### Malattei trofoblastiche gestazionali
## Annessi
### Ovaio
#### Non neoplastica
#### Neoplastica
### Salpingi
#### Non neoplastica 
#### Neoplastica









[1]: Per produttivo si intende la produzione di virus da parte delle cellule infette quindi si tratta di una fase intensamente replicativa
[2]: Dal greco *botrys* per grappolo d'uva


--- 
# Reference:
Gallo d'Amati
