---
stato: ideaL
tags:
  - Microbiologia
---
---
## Clinica

- _C. difficile_ è l’agente eziologico più frequente della ==diarrea da antibiotici==.
- Nei **soggetti predisposti** (anziani, defedati, pazienti sottoposti di recente ad interventi chirurgici intestinali, immunodepressi, etc.), può causare la ==colite pseudomembranosa==.
    - La colite pseudomembranosa si presenta con estese lesioni necrotico-emorragiche della mucosa, febbre, ipotensione e, talora, esito fatale.
- Il momento patogenetico essenziale è rappresentato da un’abnormemente elevata consistenza numerica che _C. difficile_ è in grado di raggiungere nel ==colon==.
    - Questo avviene grazie alle alterazioni nella composizione qualitativa e quantitativa della normale popolazione batterica, indotta da intensi e/o prolungati trattamenti con _farmaci antibatterici_.
- Le affezioni possono essere conseguenza di:
    - **infezione endogena** nei soggetti portatori intestinali di _C. difficile_ farmaco-resistente
    - più spesso, **infezione esogena** tramite acquisizione del batterio attraverso il circuito orofecale, sostenuto da oggetti, cibo o personale sanitario contaminati da spore, durante un ricovero ospedaliero (infezione nosocomiale).
- Nelle infezioni nosocomiali, _C. difficile_, normalmente sensibile a numerosi farmaci antibatterici, colonizza il colon al termine del trattamento antimicrobico trovandovi un ambiente favorevole alla propria moltiplicazione.
- _C. difficile_ è molto diffuso nell’ambiente e nel contenuto intestinale di numerosi animali.
- Nella specie umana:
    - Oltre il 50% dei neonati sono portatori asintomatici di _C. difficile_ nel contenuto intestinale durante il primo anno di vita.
    - Tale percentuale si riduce notevolmente già al termine del secondo anno.
    - Nella popolazione adulta la percentuale di portatori asintomatici varia dall’1,9% (Svezia) al 15,5% (giovani adulti in Giappone).
- Numerose osservazioni epidemiologiche hanno dimostrato che:
    - Oltre il 20% dei soggetti nel cui contenuto intestinale _C. difficile_ è assente, diventano rapidamente colonizzati dopo il ricovero in ospedali con casi di diarrea da _C. difficile_.
    - Oltre il 30% di tali soggetti sviluppa a sua volta sintomi diarroici.
- Negli ultimi anni si è osservato un netto aumento della patologia nosocomiale associata a _C. difficile_, con manifestazioni cliniche gravi anche in pazienti privi dei fattori predisponenti.
    - Questo fenomeno è stato accompagnato dalla comparsa di varianti batteriche in grado di produrre notevoli quantità di tossine A e B (più di 20 volte rispetto agli stipiti precedenti) e resistenti a diversi _farmaci antibatterici_ (in particolare ai _farmaci chinolonici_), con maggiore tendenza alla diffusione epidemica (apparentemente legata alla contemporanea produzione di tossina binaria).
- La messa in opera di severe misure per contenere e prevenire la trasmissione nosocomiale dell’infezione è attualmente l’unico strumento disponibile per il controllo della diffusione.

## Azione patogena

- _C. difficile_ produce:
    - Un ==fattore che inibisce la motilità intestinale==
    - Due ==tossine==: _tossina A_ e _tossina B_
        - Esistono varianti che producono solo _tossina B_ (stipiti A–B+), il cui potere patogeno non risulta inferiore rispetto agli stipiti produttori di entrambe le tossine.
        - Le tossine sono formate da due proteine monometriche di grosse dimensioni (308 e 270 kDa).
        - Agiscono come ==monoglucosiltransferasi== che, utilizzando come substrato _UDP-glucoso_, monoglicosilano e bloccano la funzione di differenti _proteine G_ (GTP-binding/GTPasi) della famiglia _Rho_.
        - Le _proteine G_ sono cruciali nella trasduzione dei segnali di membrana coinvolti nella regolazione del citoscheletro, nella progressione del ciclo cellulare e nel processo di apoptosi.
        - La _tossina A_ agisce come ==enterotossina== provocando aumentata permeabilizzazione della mucosa intestinale con accumulo di liquidi nel lume intestinale.
        - La _tossina B_ ha azione ==citotossica== prevalente, provocando necrosi dell’epitelio mucoso.
    - Alcuni stipiti producono una ==tossina binaria== (vedi pag. 135), la cui porzione attiva è una _ADP-ribosiltrasferasi_ specifica per l’actina, con conseguenze citotossiche sugli elementi cellulari.

## Identificazione

- La diagnosi eziologica può avvalersi di ==tecniche immunologiche== per la ricerca contemporanea delle tossine A e B nel materiale fecale.
    - Per la possibile presenza di stipiti A–B+, la ricerca della sola _tossina A_ non è consigliabile.
- Test diagnostici molto più sensibili sono oggi possibili grazie a ==metodiche molecolari== (_PCR_), che consentono:
    - La rilevazione del genoma del batterio
    - L’individuazione dei geni codificanti la _tossina A_ (gene _tcdA_) e la _tossina B_ (gene _tcdB_)

## Terapia

- La terapia prevede l’impiego di _metronidazolo_ o _vancomicina_.
- Recentemente è stato dimostrato che la terapia può giovarsi del ==trapianto fecale==, che consiste nella somministrazione ai pazienti di materiale fecale di soggetti sani privi di _C. difficile_ nel tratto intestinale.
    - Il trapianto può essere effettuato tramite sondino che raggiunge l’intestino tenue, mediante colonscopia o con materiale fecale contenuto in capsule somministrate per os.
- La ricostruzione del ==microbioma intestinale== con il contenuto intestinale dei soggetti sani ricostituisce le condizioni in grado di contrastare efficacemente la presenza di _C. difficile_.

---
# Reference: 
[[Clostridi]]