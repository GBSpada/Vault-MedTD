17-02-2023 02:39
Stato: #articolo 
Tag: 

## Abstract
Questo studio punta a comprendere i fattori demografici e psicosociali associati ai disturbi mentali più diffusi durante la pandemia da Covid-19. Un'indagine trasversale è stata condotta su 2331 partecipanti includendo domande su svariati fattori tra cui malattie croniche, condizioni di quarantena, stile di vita, infezione da Covid-19, disturbi d'ansia e depressione. Tra questi il 32,7% ha sperimentato sintomi depressivi o d'ansia e sono stati individuati nove fattori di rischio. 
## Parole chiave
Salute mentale, isolamento, Covid-19, ansia, depressione
## Sintesi dell'introduzione
Durante le pandemie, i problemi di salute mentale come ansia, depressione e disturbo da stress post-traumatico aumentano vertiginosamente. La pandemia di COVID-19 ha portato all'attuazione di strategie di quarantena in molti paesi, queste hanno avuto un impatto negativo sulla salute mentale delle persone. Nella letteratura si è riscontrata un'alta prevalenza di sintomi depressivi nella popolazione cinese durante il primo mese di quarantena a causa del COVID-19. Mentre alcuni fattori associati ai disturbi di salute mentale durante la pandemia sono stati studiati, altri come la composizione del nucleo familiare e le relazioni familiari sono stati sottovalutati. Le persone che vivono con il cancro o altre malattie croniche possono essere maggiormente a rischio di problemi di salute mentale durante le pandemie. Questo studio mirava a identificare i fattori associati ad ansia o sintomi depressivi durante il periodo di quarantena da COVID-19, con particolare attenzione agli elementi precedentemente poco studiati.
## Materiali e metodi
I partecipanti (al di sopra dei 18 anni) sono stati reclutati tramite WeChat con campionamento a valanga. Per definire i sintomi d'ansia e depressione è stata usata la scala HADS (14-item hospital anxiety and depression scale). Altre scale come la CESD (Center for epidemiological studies depression scale) erano troppo complesse o troppo dirette per un momento delicato come la pandemia. Per le associazioni con i vari fattori di rischio sono stati adoperati modelli di regressione logistica.
## Risultati
Durante la pandemia da Covid-19 l'incidenza di disturbi depressivi è stata più del triplo rispetto a misurazioni precedenti. I valori maggiori sono stati riscontrati in individui ansiosi ed in chi soffre di cancro. Situazioni finanziarie non favorevoli, paura nei confronti dell'infezione, vita sedentaria, igiene del sonno scadente, cancro e altre malattie croniche sono state tutte associate ad un aumento dei sintomi depressivi e ansiosi. Riguardo l'età è stata trovata un rapporto di proporzionalità inversa tra età e ansia. 
## Conclusioni
I risultati dello studio mettono in evidenza la necessità di supporto psicologico, soprattutto per quelle fasce della popolazione risultate a a maggior rischio. 
## Rapporto col tema
Nonostante le condizioni del lockdown siano estremamente peculiari credo che i fattori di rischio identificati in questo studio possano comunque essere presi in considerazione in condizioni diverse e soprattutto credo si possa agire molto sulla loro riduzione in un sistema di cure integrate in cui lo stato di un paziente può essere monitorato in maniera più lineare e continua.



---
# References
<iframe height= 800 width= 100% src="https://doi.org/10.2196/20328"></iframe>