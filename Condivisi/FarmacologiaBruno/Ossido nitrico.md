2025-01-21 18:25
Stato:
Tag: #Farmacologia #ApparatoCardiocircolatorio #SistemaNervoso 

---
>[!info]
>**Ossido nitrico** (**NO**): neuromodulatore gassoso in grado di diffondere facilmente attraverso le membrane e di regolare un ampio numero di funzioni fisiologiche e fisiopatologiche di tipo cardiovascolare, immunoinfiammatorio e neuronale.
>- Non dev'essere confuso né col *protossido d'azoto* ($N_2O$), un gas anestetico né col *biossido d'azoto* ($NO_2$), un gas con azione irritante sui polmoni.
# Scoperta dell'ossido nitrico endogeno
- Data la sua natura di inquinante ambientale, la scoperta che venisse sintetizzato da diversi tipi cellulari e che fosse in grado di attivare sistemi di segnalazione intracellulari specifici è stata alquanto inaspettata:
	1. prima dimostrazione: studi sul trattamento con stimoli pro-infiammatori (es. *lipopolisaccaride batterico*)
		- aumentava la produzione endogena di nitriti e nitrati in colture di cellule macrofagiche
		- aumentava l'escrezione urinaria di nitriti e nitrati nel topo
	2. seconda evidenza: studi di fisiologia cardiovascolare
		- molecole come l'*Ach* inducevano vasodilatazione solo qualora l'endotelio rimanesse intatto
		- studi successivi dimostravano come le cellule endoteliali fossero in grado di rilasciare la muscolatura liscia in risposta alla stimolazione con "**fattore rilassante di origine endoteliale**"[^1]
			- questi risultati stimolarono la comunità scientifica a moltiplicare gli sforzi per identificare la sua esatta natura
- La somministrazione esogena di *NO* o *nitrati organici* (metabolizzati a NO) era noto originasse importanti effetti, fra cui ==aggregazione piastrinica== e ==vasodilatazione==
	- questi effetti identificavano azioni fisiologiche del gas
- L'analisi accurata delle similitudini fra le proprietà biochimiche e farmacologiche di EDRF e NO portò alla conclusione che fossero la stessa molecola:
	1. vi era una discrepanza fra la $t_{1/2}$ di NO (ms) e gli effetti biologici di EDRF (ordine dei s)
	2. questa differenza si spiegò con la dimostrazione che, successivamente alla sua produzione mediante *NOS*, NO si legava a **tioli a basso peso molecolare** (es. *cisteina* e *glutatione*)
		- dando origine a *S-nitrosotioli*, come *S-nitroso-cisteina* (*SNOC*) e l'*S-nitroso-glutatione* (*GSNO*) con $t_{1/2}$ >> e dotati di attività vasorilassante (in grado di rilasciare NO)
# Sintesi, meccanismi di segnalazione ed inattivazione dell'ossido nitrico
## Sintesi
- L'ossido nitrico è una molecola di segnalazione altamente reattiva sintetizzata da una o più di tre isoforme dell'enzima *NO sintetasi* (*NOS*)
	- ognuna di essere è codificata da singoli geni e denominata in base al tipo di cellula in cui è stata inizialmente isolata
	- (scritto NO$^.$) allo scopo di indicare la sua natura radicalica dovuta ad un e$^-$ spaiato su un orbitale $\pi$ o semplicemente NO
>[!info]- Fammi vida i cosce (cit. Arduzzu)
>![Ossido nitrico, sintesi e reazioni.](https://i.imgur.com/buK6xR8.png)
### Enzimi
- Nonostante i loro nomi, sono espressi in numerosi tipi cellulari, spesso con una distribuzione sovrapposta
- Si distinguono
	- *NOS neuronale* (*nNOS* o *NOS-1*)
	- *NOS macrofagica* o *inducibile* (*iNOS* o *NOS-2*)
	- *NOS endoteliale* (*eNOS* o *NOS-3*)
![Ossido nitrico, proprietà delle tre isoforme della NOS.](https://i.imgur.com/8WwNCJl.png)
### Processo
- Le tre isoforme generano NO a partire dalla *L-arginina*
	- reazione $O_2$- e NADPH-dipendente
	- richiede cofattori quali
		- *eme*
		- *tetraidrobiopterina*
		- *FAD*
- Nel caso di nNOS ed eNOS, la sintesi è stimolata da sostanze o processi che determinano
	1. aumento del $Ca^{2+}$ intracellulare
	2. si formano *complessi $Ca^{2+}$-calmodulina*
	3. i complessi si legano a eNOS e nNOS, aumentandone l'attività enzimatica
- D'altro canto, la iNOS non è regolata da ioni $Ca^{2+}$, ma è inducibile:
	1. i mediatori dell'infiammazione inducono l'attivazione trascrizionale del gene iNOS
	2. successivo aumento della popolazione di tale proteina e successiva aumentata sintesi di NO
## Meccanismi di segnalazione
- L'ossido nitrico determina i suoi effetti attraverso il suo legame covalente con le proteine
- I suoi bersagli principali sono tre
### Metalloproteine
- NO ==interagisce coi metalli==, specialmente l'atomo di $Fe$ presente nei gruppi eme
- Interazione con la *guanilil ciclasi* solubile (*sGC*)
	- enzima che genera cGMP a partire da GTP
	1. contiene il gruppo prostetico eme, cui NO si lega prontamente, determinando l'attivazione dell'enzima ed il successivo aumento dei livelli intracellulari di cGMP
	2. il cGMP attiva la *protein chinasi G* (*PKG*), che causa la fosforilazione di proteine specifiche
- Ruolo del cGMP:
	- ↑ cGMP NO-dipendente → ↑ PKG → fosforilazione di specifiche proteine → ↓ $Ca^{2+}$ intracellulare → ==↓ contrazione delle cellule muscolari lisce vascolari== (nei vasi)
	- attivazione dei canali regolati da nucleotidi ciclici, attraverso cui svolge effetti a carico del SNC
- **Citotossicità di NO**
	- riscontrabile in determinati casi:
		- se generato in grandi quantità (es. attivazione macrofagica)
		- se la cellula si trova in condizioni redox sfavorevoli (es. risposta infiammatoria)
	- es. inibisce le metalloproteine coinvolte nella respirazione cellulare (es. *aconitasi* e *citocromo ossidasi*, coinvolte rispettivamente nel *ciclo dell'acido citrico* e nella *catena di trasporto mitocondriale degli elettroni*)
		- questo tipo di reazione contribuisce all'azione battericida dell'[[isoniazide]]
	- l'==inibizione di CYP450== da parte di NO è un meccanismo di primo piano nella patogenesi di malattie epatiche di natura infiammatoria
### Tioli
#### Nitrosilazione
- L'ossido nitrico reagisce coi tioli[^2] per formare *nitrosotioli*
	- nelle proteine, il gruppo tiolico si trova principalmente nella *L-cisteina*
- Questa modificazione post-translazionale, denominata *S-nitrosilazione* o *S-nitrosazione*[^3], richiede la presenza di $O_2$ o metalli (ferro, rame) che fungano da catalizzatori
	- reazione altamente specifica: solo alcune cisteine possono venire nitrosilate
	- può influire sulla funzionalità, stabilità e localizzazione delle proteine bersaglio
- In aggiunta, NO può andare incontro a redox, con formazione di un certo numero di ossidi dell'azoto che possono
	- nitrosilare gruppi tiolici
	- nitrare residui tirosinici
	- essere stabili
#### Proteine attivate
>Sebbene il ruolo fisiologico della nitrosilazione di proteine non sia ancora completamente chiarito, alcune di esse sono degne di menzione
##### H-ras
- Regola la proliferazione cellulare
- Attivato dalla S-nitrosilazione
##### Parkina
- Fattore di trascrizione coinvolto nella degradazione di proteine anomale e nella patogenesi del [[Malattia di Parkinson|morbo di Parkinson giovanile]]
##### Gliceraldeide-3-fosfato-deidrogenasi (GAPDH)
- Inibito se S-nitrosilato
- Particolarmente interessante è la regolazione operata dall'NO su di esso:
	1. la reazione di nitrosilazione consente a GAPDH di legarsi a *Siah1*, una E3 ubiquitina-ligasi[^4]
	2. successivamente, il *complesso GAPDH-Siah1* trasloca nel nucleo e determina ==apoptosi==
	- la recente scoperta di questa via di segnalazione alternativa ha consentito di individuare un nuovo meccanismo d'azione per la ==selegilina==
		- farmaco usato nella terapia del Parkinson per la sua azione inibitoria sulla *MAO-B*
		- a concentrazioni nanomolari, previene la nitrosilazione della GAPDH, impedendole di legarsi a Siah1 ed indurre apoptosi
#### Denitrosilazione
- Ancora poco indagata, ma può essere secondaria all'azione di particolari enzimi (es. ==tioredoxina==) o ad agenti riducenti intracellulari (es. *glutatione*) e molto abbondante nelle cellule
- Glutatione
	- interagendo con NO, in condizioni fisiologiche, dà origine a *S-nitrosoglutatione* (*GSNO*)
		- considerato una forma stabile di NO e un suo donatore endogeno (con lunga $t_{1/2}$)
	- il GSH vasale è ridotto in caso di [[diabete]] o [[Patogenesi, prevenzione e trattamento dell'aterosclerosi|aterosclerosi]]
		- ciò può giustificare l'aumentata incidenza di complicanze cardiovascolari caratteristica di queste malattie
### Residui tirosinici
>[!info]- Ossidi dell'azoto
![Ossidi dell'azoto (tabella).](https://i.imgur.com/tlPMFUo.png)
- L'ossido nitrico può andare incontro a reazioni di tipo ossido/riduttivo, con formazione di molti ossidi di azoto, che possono
	- nitrosilare tioli
	- nitrire residui tirosinici
	- dare origine a prodotti di ossidazione stabili
- L'NO reagisce molto rapidamente con l'$O_2^-$, formando il *perossinitrito* (ONOO$^-$), un potente ossidante che può dare origine a disolfuri o prodotti contenenti gruppi con vari gradi di ossidazione dello zolfo (SO$_x$)
	- mediante
		- ==danneggiamento il DNA==
		- ==nitrazione irreversibile di residui tirosinici==
		- ==ossidazione dei gruppi tiolici di residui cisteinici==
	- in molte patologie, la degenerazione cellulare secondaria ad apoptosi o ischemia determina un'aumentata produzione di $O_2^-$, con successivo incremento della formazione di perossinitrito
	- la sua modificazione delle proteine intracellulari è regolata dal ==contenuto intracellulare di glutatione==
- Numerose proteine sono state trovate contenere residui di *nitrotirosina*
	- questa modificazione può essere associata con attivazione o inibizione della loro funzione
	- la loro identificazione è stata anche considerata un chiaro indice di stress ossidativo e nitrosativo
		- almeno nel caso delle **malattie neurodegenerative**, la reazione di nitrazione della tirosina è stata associata a grave danno funzionale
		- recenti dati hanno dimostrato la presenza di almeno dieci proteine con aumentata immunoreattività per la nitrotirosina nel cervello di pazienti affetti da [[Malattia di Alzheimer|demenza di Alzheimer]], fra cui
			- *α-* e *γ-enolasi*, *trisofosfato isomerasi*, *neuropolipeptide h3*, *β-actina*, *L-lattato deidrogenasi*, *anidrasi carbonica II*, *GAPDH*, catena α dell'*ATP-sintetasi*, *proteina I* dei canali per anioni voltaggio-dipendenti
			- modifiche a carico di queste proteine forniscono la base per spiegare le alterazioni funzionali a carico del metabolismo del glucosio, della produzione di ATP e della formazione di acetilcolina, caratteristiche del morbo
## Inattivazione
- Breve $t_{1/2}$ dovuta alla sua ==elevata reattività con metalli o ROS==
	- reagisce con gruppi eme delle emoproteine (es. *ossiemoglobina*), con successiva
		- formazione di nitrati e nitriti
		- parziale S-nitrosilazione dell'emoglobina
	- questa reazione avviene più facilmente in caso di ridotta tensione di ossigeno, mentre, alle normali pressioni parziali di tale gas, prevale la formazione di *meta-emoglobina*
- L'NO è anche inattivato dall'$O_2^-$ ed enzimi come la *superossido dismutasi*, che
	- trasforma $O_2^-$ in $H_2O_2$,
	- protegge NO, aumentandone la potenza e prolungandone la $t_{1/2}$
>[!warning]
>È stato anche dimostrato come, in presenza di $H_2O_2$, NO venga rapidamente trasformato in *nitrosonio* (NO$^+$) e, successivamente, in *perossinitrito* (ONOO$^-$).
# Manipolazione farmacologica dell'ossido nitrico
## Inibitori della sintesi dell'ossido nitrico
- Inibitori della NOS → ==strategia principale==
	- la maggior parte sono *analoghi dell'arginina* che si legano al sito legante l'arginina della NOS
- La maggior parte ==non sono selettivi== nei confronti delle varie isoforme
	- si potrebbe pensare che in
		- disordini infiammatori → sarebbe desiderabile l'inibizione selettiva delle *iNOS*
		- patologie neurodegenerative → sarebbero necessari inibitori specifici della *nNOS*
	- quest'approccio è alquanto discutibile dal punto di vista farmacologico: l'inibizione della sintesi di NO nel cervello
		- da un lato ridurrebbe gli effetti tossici
		- dall'altro causerebbe anche un indesiderato blocco di tutte le funzioni fisiologiche che tale gas ha in questo organo
	- la somministrazione determina anche inibizione della *eNOS*
		- alterazione dei sistemi di segnalazione intracellulare → ==vasocostrizione== + ==ischemia==
- Nuovi ==inibitori selettivi== sono in corso di studio[^5]
	- vengono disegnati sulla base delle interazioni presunte con specifici siti di legame al substrato
	- altri prevengono la dimerizzazione della NOS necessaria per garantire l'attività enzimatica
## Donatori di ossido nitrico
- Liberano NO o suoi congeneri → ==rilasciamento della muscolatura liscia==
- Varie classi di donatori di NO hanno proprietà biologiche differenti correlate a
	- natura della specie che rilasciano
	- meccanismo con cui avviene il rilascio
![Ossido nitrico, alcuni inibitori della sintesi o dell'azione (tabella).](https://i.imgur.com/1vuTeV6.png)
### Nitrati organici
- ==Nitroglicerina==
	- effetti:
		- basse dosi → dilata vene e arterie periferiche
		- dosi più alte → dilata le arterie coronarie
	- metabolizzata a NO dall'*aldeide reduttasi mitocondriale*
		- enzima particolarmente abbondante nella muscolatura liscia venosa
		- responsabile dell'efficace ==effetto dilatante==
	- dilatazione delle vene periferiche → riduzione del precarico + dilatazione delle coronarie →       → ==miglioramento della sintomatologia dell'[[angina pectoris]]==
- Altri nitrati organici (es. ==isosorbide dinitrato==) sono metabolizzati a NO  da un enzima non ancora identificato
	- a differenza di NO, presentano un ==effetto meno significativo sull'aggregazione delle piastrine==, che sembrano mancare del corredo enzimatico necessario per la trasformazione a NO
- Utilizzo
	- limitato dall'effetto terapeutico in caso di somministrazione prolungata
	- l'**abitudine** può derivare, almeno in parte, dalla **produzione di ROS inibenti**
		1. l'aldeide reduttasi mitocondriale
		2. sintesi endogena di NO
		3. altri sistemi di segnalazione
### Nitriti organici
- ==Azione vasodilatante== espletata da un *enzima non ancora identificato*
#### Utilizzi
- Dilatatori arteriolari (==inducono abitudine meno frequentemente dei nitrati==)
- ==Nitrito d'amile== → **sostanza di abuso per gli effetti euforizzanti**
	- associazione con inibitori delle fosfodiesterasi (es. ==sildenafil== e atri suoi analoghi): può causare **ipotensione anche letale**
	- rimpiazzato da nitrati (somministrabili più facilmente)
### Nitroprussiato di sodio
- Usato nella ==terapia dell'emergenze ipertensive==, genera NO successivamente all'esposizione alla luce e all'attivazione chimica/enzimatica nelle membrane cellulari
- Recenti studi hanno sottolineato come, successivamente alla somministrazione, non si verifichi solamente rilascio di NO, ma anche di $CN^-$[^6] e $Fe^{2+}$
	- gli effetti potrebbero essere solo per un terzo ascrivibili a NO
	- l'uso di nitroprussiato come donatore di NO viene ==attualmente sconsigliato==
### Ossido nitrico per via inalatoria
- Determina ==riduzione della pressione arteriosa polmonare== e ==migliorata perfusione delle zone di ventilazione polmonare==
- Usato per il trattamento di [[ipertensione]] polmonare, ipossiemia acuta e resurrezione cardiopolmonare
	- miglioramento a breve-termine della funzionalità polmonare
- Conservazione ed utilizzo:
	1. conservato in bombole di gas compresso miscelato con azoto (vi reagisce facilmente)
	2. successivamente diluito alle concentrazioni desiderate prima della somministrazione
- Alterazioni nel corpo umano:
	- l'NO può reagire con $O_2$ per formare *diossido di azoto*, molecola irritante che altera la funzionalità polmonare
	- la somministrazione di NO può causare la formazione di *metemoglobina*, che contiene $Fe^{3+}$ anziché $Fe^{2+}$; dunque non è in grado di legare $O_2$
>[!warning]
>Tenere sotto controllo i livelli di $NO_2$ e di metemoglobina in caso di somministrazione di NO per via inalatoria.
### Strategie alternative
#### Potenziare gli effetti dei secondi messaggeri prodotti a valle
- Il ==sildenafil==, un inibitore della *fosfodiesterasi di tipo 5*
	- riduce la degradazione del cGMP operata da questo enzima
	- aumenta la durata dell'effetto vasodilatante del cGMP in molti tessuti
#### Induzione da parte di sostanze antiossidanti naturali di proteine dello stress
>Ancora in fase di studio
- Strategia sfruttata per ==ridurre gli effetti a carico del SNC==
- Si parla di target quali l'*eme ossigenasi-1* (*HO-1*) o *heat shock protein 70* (*Hsp70*)
	- studi [[Modelli in vitro|in vitro]] hanno chiaramente mostrato come *curcumina*, *acido ferulico* ed *L-acetilcarnitina* ridurrebbero la neurotossicità di sostanze pro-infiammatorie (es. [[Amiloidosi#Proteina β-amiloide (Aβ)|β-amiloide]]) con un meccanismo correlato all'induzione delle proteine suddette
	- in particolare, l'induzione di HO-1[^7] è responsabile dell'aumentata trasformazione dell'eme a *biliverdina*, che verrà poi trasformata in *bilirubina* (ad opera della *biliverdina reduttasi*)
		- una molecola endogena in grado di legarsi all'NO ed altre specie reattive dell'azoto, inattivandole
# L'ossido nitrico in patologie
## Effetti vascolari
>[!info]- Effetti dell'ossido nitrico sulle cellule muscolari lisce
>![Ossido nitrico, regolazione dell'azione di rilasciamento della muscolatura liscia vasale da parte dell'ossido nitrico di derivazione endoteliale.](https://i.imgur.com/4uPufGM.png)
>![Meccanismo d'azione dei nitrati, dei nitriti e di altre sostanze che aumentano la concentrazione di ossido nitrico (NO) nella cellula muscolare liscia.](https://i.imgur.com/uQ8RvHo.png)
- Ruolo di primaria importanza nel ==controllo del tono della muscolatura liscia della pressione arteriosa==
	1. molti vasodilatatori endoteliali (es. *acetilcolina* e *bradichinina*) agiscono aumentando i livelli intracellulari di $Ca^{2+}$ (processo spiegato precedentemente)
	2. l'aumento della sintesi di NO e la sua diffusione nello strato muscolare liscio determina vasodilatazione
	- N.B. topi recanti una [[Mutazioni e sistemi di riparazione del DNA#Mutazioni|mutazione]] che comporta l'assenza del gene di *eNOS* hanno
		- tono vascolare aumentato
		- livelli medi di pressione arteriosa elevati
- NO ==protegge== da [[Emostasi e trombosi#|trombosi]]
	- sia cellule endoteliali che piastrine esprimono la *eNOS*, che, con un meccanismo legato al sistema NO-cGMP, ==inibisce l'azione piastrinica==, un evento fondamentale nella formazione del trombo
	- in patologie caratterizzate da **disfunzione endoteliale**, la riduzione della sintesi di NO determina un'aumentata tendenza all'abnorme funzionalità piastrinica ed alla trombosi
	- altri effetti inibitori sono
		- attivazione del *plasminogeno*
		- aumento della fibrinolisi
- ==Protegge== i vasi da [[Patogenesi, prevenzione e trattamento dell'aterosclerosi|aterosclerosi]]
	- inibizione della proliferazione e della migrazione delle cellule muscolari lisce vascolari
	- riduce l'adesione all'endotelio di monociti e leucociti
		- inibizione dell'espressione di molecole di adesione nella superficie endoteliale
	- azione sulle lipoproteine:
		- può agire come antiossidante, bloccando l'ossidazione di *LDL*, prevenendo o riducendo, così, la formazione di **cellule schiumose** sulla parete vascolare
		- riduzione NO-dipendente della permeabilità delle cellule endoteliali alle lipoproteine
>[!warning]
>- L'importanza della *eNOS* nelle malattie cardiovascolari è supportata da evidenze sperimentali che mostrano un'aumentata aterosclerosi in animali in cui questo enzima veniva inibito farmacologicamente.
>- Fattori di rischio per l'aterosclerosi (es. fumo di sigaretta, iperlipidemia, [[diabete]] ed ipertensione) sono associati a ridotta produzione endoteliale di NO e seguente aumentata aterogenesi.
## Shock settico
- Processo:
	1. l'*endotossina*, componente della parete cellulare di batteri Gram-, in sinergia con *citochine* (es. *TNF-α*) inducono l'espressione di *iNOS* in
		- cellule immunitarie, come macrofagi, neutrofili e linfociti T
		- epatociti, cellule endoteliali e fibroblasti
	2. quest'aumentata produzione di NO può dare origine a **ipotensione**, **shock** e, in alcuni casi, **morte**
 - Inibizione dello [[shock]]:
	 - inibitori della NOS
	 - composti che prevengano l'azione di NO sull'attivazione della sGC (es. ==blu di metilene==)
 >[!info]
>Finora non è stata mostrata nell'uomo alcuna correlazione significativa fra gli effetti emodinamici di inibitori relativamente non selettivi della NOS e sopravvivenza da sepsi da Gram-.
>- L'assenza di tale beneficio può riflettere l'incapacità degl'inibitori della NOS a distinguere fra le varie isoforme della NOS o può rispecchiare l'inibizione simultanea di effetti benefici legati alle vie di trasduzione del segnale a valle di iNOS.
## Infezione e infiammazione
### Effetto microbicida
1. La risposta dell'ospite coinvolge il reclutamento di globuli bianchi, con rilascio di *IL-1* e *TNF-α*
2. Ciò determina l'induzione di *iNOS* in leucociti, fibroblasti ed altri tipi cellulari
3. L'NO si associa con l'$O^-_2$, formando il *perossinitrito*
### Effetto regolatorio del sistema immunitario
- Quando stimolate con alloantigeni, le cellule $T_H1$ rispondono aumentando la sintesi di NO
- In modelli animali, l'inibizione della NOS e la delezione del gene della *iNOS* possono alterare in maniera marcata la risposta protettiva in caso di infestazione da parassiti
### Ruolo nel contesto infiammatorio
- Stimolazione della sintesi di *prostaglandine pro-infiammatorie* mediante attivazione dell'isoforma inducibile della *COX-2*
- Mediazione di vasodilatazione, aumento della permeabilità capillare ed [[edema]]
- Nel corso di infiammazione, sia acuta che cronica, la prolungata o eccessiva produzione di NO può aggravare il danno tissutale
	- aumentata espressione di iNOS e produzione di NO sono state mostrate a livello delle lesioni cutanee in
		- pazienti affetti da [[psoriasi]]
		- epitelio delle vie aeree di soggetti asmatici
		- lesioni ulcerative a carico dell'intestino di pazienti sofferenti di [[Tratto gastrointestinale#Malattie infiammatorie croniche intestinali (IBD)|IBD]]
	- nei tessuti enunciati si evidenzia anche aumentato livello di *nitrotirosina* (indice dell'eccessiva formazione di perossinitrito)
### Nell'artrite
>Vedi anche [[artrite reumatoide]]
- L'NO ha effetti negativi, di fatti
	- l'assunzione con la dieta di *L-arginina* la esacerba
	- inibitori della iNOS sono protettivi
- Il liquido sinoviale di pazienti affetti contiene aumentate concentrazioni di prodotti dell'ossidazione di NO, particolarmente *perossinitrito*
## Sistema nervoso centrale
- Svolge un ruolo chiave come neurotrasmettitore
	- a differenza dei classici, immagazzinati in vescicole e rilasciati nella fessura sinaptica successivamente alla fusione delle vescicole, ==non è immagazzinato==, ma ==sintetizzato "a richiesta"== e subito in grado di diffondere alle cellule adiacenti
### Sintesi
- Indotta sui siti postsinaptici in neuroni (corticali o ippocampali) il più delle volte in seguito all'attivazione del recettore [[Introduzione alla farmacologia dei farmaci che agiscono sul Sistema nervoso centrale#NMDA|NMDA]] del *glutammato*, cui consegue aumento dei livelli di $Ca^{2+}$ intracellulare ed attivazione della *nNOS*
- In molti sottotipi neuronali[^8] anche la *eNOS* è presente ed attivata da neurotrasmettitori che aumentano il $Ca^{2+}$ intracellulare
### Azione
- L'NO sintetizzato su siti postsinaptici può agire come ==messaggero retrogrado== e diffondere al terminale presinaptico per aumentare l'efficienza del rilascio neurotrasmettitoriale
	- si parla di *glutammato*, con un meccanismo cGMP- o S-nitrosilazione-dipendente
	- regolando, così, la plasticità sinaptica che, a sua volta, è alla base di processi cognitivi e comportamentali
- L'NO è in grado di stimolare il rilascio di neurotrasmettitori "classici" attraverso la sua interazione con diversi sistemi di trasduzione del segnale a valle
	- es. aumentato rilascio di *acetilcolina* nel ***nucleus accumbens*** attraverso l'interazione di NO con recettori glutammatergici presenti su neuroni specifici in quell'area
	- può agire come ==modulatore di recettori ligando-sensibili==
### Patologie
- L'attivazione aberrante del recettore NMDA e l'eccessiva sintesi di NO determinano **morte neuronale eccitotossica** in numerose malattie neurologiche
	- ictus cerebrale, sclerosi laterale amiotrofica e morbo di Parkinson
- ==Terapia con inibitori della NOS==: potrebbe ridurre il danno neuronale alla base di queste patologie
	- i risultati di alcuni studi clinici non hanno dimostrato alcun effetto benefico dell'inibizione della NOS, che può dipendere dall'assenza di selettività degl'inibitori, che bloccherebbero anche gli effetti benefici della eNOS
## Sistema nervoso periferico
- I *neuroni non-adrenergici non-colinergici* (*NANC*) sono largamente distribuiti in tessuti periferici, particolarmente gastrointestinali e genitourinari
	- numerose evidenze hanno dimostrato come ==NO== sia il ==neurotrasmettitore da loro rilasciato==
### Erezione del pene
- Esempio di risposta determinata dal rilascio di NO da parte dei neuroni NANC
	- NO causa ==rilasciamento della muscolatura liscia dei vasi presenti nei corpi cavernosi== (l'evento iniziale che favorisce l'erezione)
	- ==inibitori della NOS== sono in grado di prevenire l'erezione successiva alla stimolazione del nervo pelvico
- Approccio farmacologico
	- ormai standardizzato è l'utilizzo di ==inibitori della PDE5==, quali ==sildenafil==, ==todalafil== e ==vardenafil== che, prevenendo la degradazione del cGMP, prolungano il rilasciamento dei vasi dei corpi cavernosi e l'erezione
## Patologie dell'apparato respiratorio
- L'NO si somministra per via inalatoria a neonati con **insufficienza respiratoria ipossica** associata ad **ipertensione polmonare**
	- la terapia in uso per contrastare il danno secondario ad insufficiente scambio respiratorio neonatale si avvale dell'*ossigenazione extracorporea delle membrane* (*ECMO*)
		- non modifica direttamente le pressioni del circolo vascolare polmonare
	- ==inalazione di NO==:
		- dilata i vasi polmonari → ↓ resistenze vascolari pressione nell'arteria polmonare
		- migliora l'ossigenazione, riducendo la discrepanza fra ventilazione e perfusione a livello polmonare
		- vasodilatazione in zone del polmone in cui la ventilazione è migliore (ridistribuendo ed allontanando il flusso ematico polmonare da aree scarsamente ventilate)
		- **non** determina **effetti significativi** sulla circolazione sistemica
- Un'ulteriore approccio per il trattamento dell'ipertensione polmonare consiste nel ==potenziare gli effetti del NO sul letto vascolare== mediante ==inibitori della PDE-5==
	- inducono vasodilatazione e riduzione marcata dell'ipertensione
### Alterazione della sintesi di NO
- Ritenuta implicata nella patogenesi dell'ipertensione polmonare
- In tali condizioni, sono stati proposti stimolatori solubili della *guanilatociclasi*, in particolare ==riociguat== che presenta duplice meccanismo d'azione:
	- stimolo diretto sulla guanilatociclasi solubile (indipendentemente da NO)
	- aumento della sensibilità della guanilatociclasi solubile a NO
- In modelli sperimentali, è stato ottenuto ==aumento della concentrazioni di cGMP==
# Sommario
![Ossido nitrico, sommario.](https://i.imgur.com/lKt0MvG.png)







---
# Reference
[[Farmacologia]]






[^1]: *EDRF*: *endothelium-derived relaxing factor*
[^2]: composti contenenti gruppi -SH
[^3]: bloccata dalla presenza di agenti riducenti
[^4]: Te lo ricordi Vincenzo Pezzi?
[^5]: come anche la loro efficacia
[^6]: ione cianuro
[^7]: evento che si verifica in corso di stress ossidativo
[^8]: neuroni piramidali delle aree CA1, CA2 e CA3 dell'ippocampo e cellule dei granuli del giro dentato