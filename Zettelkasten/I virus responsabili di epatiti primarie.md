2023-06-13 16:56
Stato: #Idealezione
Tag: #Microbiologia 


---
# I virus responsabili di epatiti primarie
- L'epatotropismo "primitivo" di questi virus sembra risiedere non solo nella "sensibilità" degli epatociti, ma anche in una pressoché esclusiva permissività dell'epatocita alla replicazione virale. I virus "epatitici" attualmente noti sono almeno 4 (*A*, *B*, *C* ed *E*, il *D* e d'incerta collocazione tassonomica, sempre associato al B).
	- Epatite A ed E sembrano essere esclusivamente responsabili d'infezioni acute, con bassissima letalità;
	- Epatite B e C, invece, possono dar luogo ad un grave danneggiamento, essenzialmente immunomediato, del parenchima epatico, che può esitare nella cirrosi o rappresentare l'innesco per la comparsa di un carcinoma epatico primitivo.
	- ![Virus dell'epatite, i principali caratteri biologici e clinici dei virus delle epatiti umane.](https://i.imgur.com/VKiwy5y.png)

## Il virus dell'epatite A
- L'*Hepatitis A Virus* (o *HAV*) appartiene alla famiglia *Picornaviridae*.
	- ![HAV visto in un aggregato immune, ottenuto  dal materiale fecale di un soggetto infetto ed osservato al microscopio elettronico in colorazione negativa](https://i.imgur.com/KlTkBzU.png)
- **Caratteristiche generali**:
	- sprovvisto d'involucro pericapsidico, ha un capside isometrico con d=27-30 nm e un genoma formato da 1 (+) RNA;
	- si lega agli epatociti interagendo con un recettore costituito, probabilmente, da una glicoproteina con funzione ignota;
	- la replicazione avviene nel citoplasma (solito schema dei (+) ribovirus);
	- se ne conosce un unico tipo antigenico, con piccole variazioni intratipiche.
- **Infezione**: periodo d'incubazione relativamente breve (da 15 a 50 gg) ed è endemica in tutto il mondo, con occasionali manifestazioni epidemiche in collettività (scuole, caserme, ospedali, ecc.).
	- La malattia diffonde a livello fecale attraverso il *circuito oro-fecale* ed è, quindi, frequente in presenza di condizioni igieniche scadenti, mentre le manifestazioni epidemiche sono, in genere, di origine alimentare o idrica.
		- Il virus è presente nel materiale fecale 6-7gg prima dell'inizio dei sintomi e dell'aumento delle transaminasi sieriche; si fa più raro quando i sintomi sono comparsi e scompare prima del loro esaurimento.
		- ![HAV, diagramma dei rapporti temporali tra presenza di virus nelle feci e nel sangue, comparsa dei sintomi e produzione di anticorpi](https://i.imgur.com/KhAibAb.png)
	- *Trasmissione*: non avviene con la trasfusione di sangue, ma non va esclusa la possibilità di contagio.
	- Bassa mortalità e la guarigione non implica l'innesco di una lesione cronica del fegato.
		- Superata l'infezione, si verifica una condizione d'immunità duratura.
- **Diagnosi** eziologica: dimostrazione di anticorpi anti-HAV di classe IgM, costantemente presenti nell'infezione acuta e mantenuti per almeno tre mesi dall'inizio della sintomatologia.
	- *Controllo*: affidato alle misure generali di igiene ambientale; l'ospedalizzazione non è necessaria e non incide sulla diffusione.
- **Vaccino**: allestito con virus proveniente da colture cellulari infette, purificato ed inattivato mediante trattamento con formaldeide, attualmente disponibile.
	- *Trattamento*: prevede una dose iniziale, seguita da un richiamo 6-12 mesi dopo.
		- La dose iniziale procura protezione immunitaria soddisfacente e che persiste per almeno un anno.

## Il virus dell'epatite B
- L'*Hepatits B Virus* (o *HBV*) appartiene al genere *Orthohepadnavirus*.
	- ![HBV, come appare nel siero di un soggetto infetto, osservato al microscopio elettronico in colorazione negativa (200.000 x). Accanto alle particelle virali complete, si osservano formazioni tubolari e formazioni specifiche di piccole dimensioni.](https://i.imgur.com/LERRgnd.png)
- **Genoma**: contiene quattro sequenze codificatrici, parzialmente embricate, denominate C, P, S ed X:
	- il *gene P* codifica una proteina di ca. 90 kDa, a cui sono associate le attività enzimatiche virus-specifiche, più un piccolo peptide che funge da primer dell'attività polimerasica;
	- il *gene C* presenta due segnali d'inizio della trascrizione e può codificare 2 proteine:
		- C, che forma il capside virale e l'antigene virus-specifico (*Hepatitis B-core-antigen* o **HBcAg**);
		- C+pre-C, viene avviata verso l'apparato secretorio cellulare e, dopo alcuni tagli proteolitici, eliminata all'esterno della cellula in forma da 16 kDa, esponente epitopi antigenici peculiari ed indicata come antigene "e" (**HBeAg**);
	- il *gene S* codifica le proteine dell'envelope del virione (antigene specifico: *HB-surface-antigen* o **HBsAg**). Presenta tre segnali d'inizio della trascrizione e può codificare tre proteine:
		- S (o *p24*) → *gp27*,
		- S+pre-S1 (o *p33*) → *gp36*,
		- S+pre-S1+pre-S2 (o *p39*) → *gp42*;
	- il *gene X* codifica una proteina trans-attivante sulla trascrizione di geni virali e cellulari (amplificante) e che si complessa alla *p53* (oncosoppressore), inattivandolo.
	- i primi tre geni, reminiscenti dei geni "*gag*", "*pol*" ed "*env*", codificano rispettivamente la proteina (capsidica) del "core" virale, l'enzima polimerasico e le (glico)proteine virus-specifiche di superficie.
- **Moltiplicazione**:
	- ![HBV, rappresentazione schematica del ciclo di replicazione](https://i.imgur.com/nLjITlm.png)
	- *Attacco del virus*: si lega agli epatociti tramite interazione con uno specifico recettore (sembra essere il *p170 receptor*);
	- *Post penetrazione ed uncoating*: il DNA virale viene trasferito nel nucleo, dove, dopo il completamento della struttura bicatenaria del genoma, viene trascritto dalla polimerasi II cellulare.
		- A differenza di quanto accade nei Retrovirus, la trascrizione di HBV non richiede preventiva integrazione nel genoma cellulare, anche se essa risulta possibile (è stato riscontrato in molte cellule del carcinoma epatico primitivo).
	- *Virione maturo*: presenta 
		- tre diverse glicoproteine di membrana (*Hepatitis B surface* o *HBs*), denominate *LHBs* (large), *MHBs* (medium) e *SHBs* (small)
			- negli aggregati filamentosi di HBsAg sono presenti tutte e tre le diverse glicoproteine,
			- gli aggregati rotondeggianti sono formati solo da SHBs e da una variabile quota di MHBs;
		- *proteina M*: non codificata. Sopperisce a questa mancanza la ""*hsc70*" (*heat shock protein*), costantemente associata alla zona pre-S1 di LHBs, orientata verso l'interno del capside con la zona pre-S1.
	- *Liberazione*: la maturazione dei virioni avviene nell'ergastoplasma (beccato! non sai cosa sia! È solo il RE, vai tra) e i virioni vengono eliminati dalla cellula per esocitosi assieme a una notevole quota di *HBsAg* prodotto in eccesso, che si presenta in circolo assemblato
		- in forma di particelle rotondeggianti con d=20 nm,
		- in forme filamentose di lunghezza variabile.
	- ![HBV, diagramma schematico dell'organizzazione del genoma del virus dell'epatite B. Al centro, il cerchio rappresenta il DNA virale con una delle catene nucleotidiche incompleta (tratteggiata). Le frecce dell'esterno indicano le zone del genoma interessate dai diversi geni.](https://i.imgur.com/pdoB0zG.png)
- **Varianti**: HBV è relativamente stabile in quanto a organizzazione e composizione genomica, però, poiché la replicazione avviene con un intermedio a RNA, la sua "variabilità" genomica è sicuramente maggiore di quella solita dei ribovirus, infatti ne sono stati riscontrati otto diversi genotipi (A-H).
	- L'Italia è interessata dal genotipo A (ubiquitario) e dal D (Europa meridionale),
	- B e C sono presenti in Asia,
	- E in Africa,
	- F e G negli USA,
	- H soprattutto in Sud-America.
- **Epatite B**: affezione a lunga incubazione (fino a 6 mesi), si trasmette per via interumana, attraverso l'inoculazione accidentale o iatrogena di sangue infetto (soprattutto via sessuale). L'infezione è trasmissibile anche per via transplacentare o a livello perinatale.
	- Molto diffusa in condizioni di scarsa igiene ambientale ed in comunità particolari (tossicodipendenti, malati mentali, ecc.) o in rapporto a particolari abitudini (tatuaggi) e la sua diffusione è favorita da una *notevole termoresistenza* del virus.
	- *Fase iniziale*: i virioni sono presenti in circolo in apprezzabile quantità, assieme a un eccesso di HBsAg e di HBeAg eliminato dalle cellule infette.
		- Diminuiscono in seguito alla risposta immunitaria umorale e cellulo-mediata, che porta a guarigione.
	- *Infezione cronica*: s'instaura in un certo numero di casi, può protrarsi anche per lungo tempo con una scarsa o nulla sintomatologia clinica, ma che può esitare in gravi e irreversibili danni epatici (per i possibili rapporti con l'insorgenza del carcinoma epatico).
	- ![HBV, schema dell'andamento dei principali parametri indicatori della presenza di virus dell'epatite B e della risposta anticorpale nei confronti degli antigeni virali profondi (core) e di superficie, nel corso di un'epatite con esito in guarigione.](https://i.imgur.com/cGPyMo9.png)
	- **Diagnosi eziologica**: si basa sulla ricerca di vari indizi di presenza virale (HBsAg, DNA virale, antigene "e") e sulla ricerca di anticorpi anti-HBcAg (i primi a comparire) e anti-HBsAg, la cui presenza consente di stabilire lo stadio dell'infezione e l'eventuale guarigione o cronicizzazione.
	- **Terapia**: in genere solo sintomatica.
		- il trattamento con INF-α e β è usato con discreti risultati,
		- alcuni inibitori della trascrittasi inversa (*lamivudina* e *adefovir*) sembrano dotati di azione terapeutica,
		- l'*entecavir* compete efficientemente con a deossiguanosina, inibendo tutte le funzioni della DNA polimerasi virale, con risultati clinicamente apprezzabili.
	- **Controllo**: legato soprattutto alla ricerca, nel sangue dei donatori, della presenza di marcatori. Tale processo è impossibile in particolari collettività (omosessuali, tossicodipendenti, ecc.).
	- **Vaccini**: è stato dimostrato che gli anticorpi contro HBsAg hanno efficacia protettiva in fase sperimentale, nell'uomo. Ciò ha aperto la strada all'allestimento di vaccini per la profilassi dell'infezione.
		- Oggi ne è disponibile uno allestito mediante tecniche del DNA ricombinante, formato dalle proteine codificate dal gene S, clonato ed espresso  in idonei vettori.

## Il virus "Delta"
- **Caratteristiche generali** : Scoperto nel 1977 a Torino, l'*HDV* è un virus singolare, che si ritrova solo nell'uomo e in soggetti contemporaneamente infetti da HBV, di cui richiede, per la produzione di una progenie virale infettante, la contemporanea presenza: ne utilizza le strutture di superficie (HBsAg) come involucro del proprio nucleocapside.
	- Ciononostante, è in grado di replicarsi autonomamente.
- **Virione**: rozzamente sferico, contiene tutte le proteine di HBsAg, ma con scarsa presenza di pre-S1 e pre-S2. All'interno dell'envelope, si trova il nucleocapside, formato dal genoma legato a ca. 60 copie dell'*antigene Delta* (o *HDAg*, unica proteina codificata dal virus). Quest'ultimo può essere presente in due isoforme, denominate, in base al peso molecolare, *HDAg-l* (o long) e *HDAg-s* (o short, sintetizzato prima).
	- ![HDV, schema dell'organizzazione del virus Delta: HDAg, antigene caratteristico del virus; RNA, genoma virale; HBsAg, involucro lipoproteico derivato dall'HBV.](https://i.imgur.com/wZx9iyU.png)
	- **Genoma**: 1 (-) RNA circolare (unico ribovirus animale), con elevato grado di complementarietà fra le basi, che causa l'appaiamento del 70% dei nucleotidi, per cui il genoma presenta ampie porzioni bicatenarie ed assume forma bastoncellare, ma senza estremi liberi.
		- *Copie del genoma*:
			- viene utilizzato un intermedio a RNA (*antigenoma*, di senso positivo). Sia genoma che antigenoma possono funzionare da ribozimi, tagliandosi e risaldandosi;
			- nelle cellule infette, è presente anche un terzo RNA (unico ORF), lungo la metà di quello genomico e poliadenilato, rappresentato dal messaggero per la sintesi di HDAg.
- **Replicazione**: assolutamente peculiare. Post penetrazione nell'epatocita, con la cui membrana interagisce grazie all'envelope mutuato da HBV, il nucleocapside di HDV viene trasferito nel nucleo, dove la replicazione del genoma sembrerebbe avvenire direttamente ad opera della *RNA polimerasi II cellulare* (agisce, solo in questo caso, come RNA polimerasi RNA-dipendente) attraverso un modello a doppio *rolling-circle*:
	- *Processo*:
		1. Le molecole di (-) RNA genomico vengono replicate in (+) RNA antigenomico, che, a loro volta, vengono replicate in (-) RNA, che costituiranno i genomi della progenie virale;
		2. La trascrizione dell'ORF (sempre ad opera della RNA polimerasi II) produce RNA messaggeri tradotti in
			- HDAg-s,
			- HDAg-l, poiché la stessa ORF, nelle molecole di RNA genomico neosintetizzate, a causa di una modificazione prodottasi nelle corrispondenti molecole di antigenoma, ad opera di un'*adenosina deaminasi cellulare* (cambia un UAG (codone di stop) in UGG), presentando una sequenza trascrivibile leggermente più lunga;
		3. Una volta trasferite nel nucleo celluare, HDAg-s e HDAg-l bloccano la replicazione dell'RNA virale e danno inizio all'assemblaggio dei nuovi virioni;
		4. I genomi neoformati vengono, poi, trasferiti nel citoplasma, dove, in prossimità dell'apparato di Golgi, acquisiscono l'involucro lipoproteico di *HBV* (**HBsAg**).
- **Infezione**: la contemporanea presenza di HDV aggrava l'andamento clinico di HBV, aumentandone la probabilità di cronicizzazione.
	- *Localizzazione*: HDV è presente soprattutto nel bacino del Mediterraneo, in Medio Oriente, nell'Africa sub-sahariana ed in alcune regioni dell'Europa dell'Est e dell'America Latina.
	- *Diffusione*: rapida in Europa settentrionale/occidentale e negli USA, soprattutto per via ematogena e transplacentare.
	- **Genotipi**: se ne conoscono 3, di cui
		- 1 ha distribuzione cosmopolita,
		- 2 è presente in Taiwan, Giappone e nell'Asia settentrionale,
		- 3 è presente in Sud America.
- **Diagnosi**: mediante la ricerca del genoma virale (PCR) e lo studio della risposta anticorpale (IgM e IgG) nei confronti di HDAg. Eventualmente, anche la ricerca di HDAg nei nuclei degli epatociti (biopsia).
	- ![HDV, dimostrazione dell'antigene Delta in epatociti umani, mediante immunoperossidasi. Ben evidente la localizzazione nucleare dell'antigene.](https://i.imgur.com/6Xwm00D.jpg)
- **Terapia e profilassi**: le stesse efficaci anche per HBV, la cui scomparsa si accompagna a quella di HDV, incapace di produrre autonomamente una progenie virale.

## Il virus dell'epatite C
- **Caratteristiche generali**: ribovirus scoperto nel 1989, classificato nella famiglia *Flaviviridae*. - **Genoma**: formato da 1 (+) RNA provvisto d'involucro pericapsidico. Codifica un'unica molecola proteica, poi taglia, co- e post-traduttivamente, in
	- 3 proteine strutturali:
		- una RNA-binding, che si lega al genoma, formando il capside,
		- due, *E1* ed *E2*, che vengono glicosilate e, una volta complessate fra loro, vanno a formare i peplomeri inseriti nell'envelope virionico;
	- 5 proteine non-strutturali (o NS), tutte, o quasi, dotate di attività enzimatiche essenziali alla replicazione virale:
		- *NS2*, *NS3* ed *NS4* sembra formino il complesso proteasico-elicasico virus-specifico,
		- *NS5* rappresenta la RNA polimerasi RNA-dipendente virus-specifica.
- **Replicazione**:
	- *Attacco*: si lega a
		- uno specifico recettore, il *CD81* (proteina del gruppo delle *tetraspanine*, ovvero proteine con 4 regioni transmembranarie, presenti sulla superficie cellulare in associazione con alcune integrine),
		- altre proteine di membrana, come *SRB1* (fa parte dei recettori *scavenger*, mediano il riconoscimento di un ampio ventaglio di macromolecole cariche negativamente), la *claudina 1* (*CDLN1*) e l'*occludina*;
	- *Penetrazione e sintesi macromolecolare*: the same old story.
- **Infezione**: infetta esclusivamente l'uomo e presenta tropismo specifico per gli epatociti. La sua infezione è subdola, lentamente progressiva e, sovente, rimane asintomatica fino alla comparsa di segni clinici di scompenso delle funzioni epatiche o, addirittura, di un carcinoma epatico.
	- *Trasmissione*: per via ematogena (uguale all'HBV). Ha un periodo d'incubazione di 5-10 settimane.
	- *Infezione iniziale*: sintomatica solo nel 15-20% dei soggetti infetti ed ha, in questo caso, andamento clinico meno rilevante rispetto all'infezione acuta da HBV.
		- Tuttavia, una notevole proporzione (ca. il 50% delle infezioni sintomatiche) evolve verso la cronicizzazione e ca. il 20% dei soggetti infetti cronicamente evolve in cirrosi;
	- *Infezione cronica*: associata frequentemente alla cosiddetta *crioglobulinemia mista di tipo II* (patologia linfoproliferativa benigna) ed è stata implicata come possibile fattore eziologico del *linfoma non-Hodgkin a cellule B*,
		- la cui proliferazione verrebbe indotta dalla stimolazione del *CD81*, presente sulla superficie dei linfociti B.
- **Controllo**: uguale all'HBV.
- **Diagnosi**: solita ricerca di antigeni o genoma.
- **Terapia**: per l'infezione cronica, il trattamento con *INF-α* è largamente usato con discreti risultati, salvo per alcuni genotipi. Un miglioramento è stato ottenuto associandolo alla *ribavirina*.
	- Nel 2014 è stata proposta l'approvazione a scopo terapeutico di
		- *declatasvir*, bloccante la porzione di NS5 consentente l'ancoraggio della polimerasi virale (*NS5A*),
		- *sosfobuvir*, analogo nucleotidico in grado di bloccare la polimerasi virale vera e propria (*NS5B*);
	- *boceprevir* e *telaprevir*, due inibitori della proteasi virale, sono di prossimo ingresso fra i farmaci disponibili.
- **Profilassi**: no vaccino.

## Il virus dell'epatite E
- **Caratteristiche generali**: l'*HEV* è un ribovirus sprovvisto d'involucro pericapsidico, con capside isometrico.
- **Genoma**: 1 (+) RNA, presenta 3 distinte ORF:
	- ORF1, codifica una serie di proteine non strutturali, incluso il complesso RNA polimerasico RNA-dipendente virus-specifico,
	- ORF2, codifica la proteina principale del capside,
	- ORF3, codifica una proteina che
		- da una parte, interagisce col prodotto di ORF2 ed è funzionale al corretto assemblaggio del capside,
		- dall'altra, si lega ad alcune proteine con azione pro-infiammatoria prodotte dal fegato, contribuendo a creare l'ambiente adatto a repllicazione e persistenza del virus.
- **Infezione**: si trasmette per via oro-fecale ed è appannaggio di aree a basso livello economico-sociale di vita. Si presenta con sporadici casi endemici o con focolai epidemici (in genere, di origine idrica) in molti paesi in via di sviluppo (Asia, Africa e America Latina).
	- Dal punto di vista epidemiologico, diffonde attraverso le fonti di approvvigionamento idrico contaminate da materiali fecali.
	- Se ne conoscono 4 genotipi ed infetta soggetti e colpisce prevalentemente soggetti di 15-40 anni. È associata ad elevata mortalità nelle donne gravide (20%).
- **Diagnosi**: ricerca di anticorpi contro ORF2 e 3 ottenuti tramite DNA ricombinante.
- **Profilassi**: vaccini allestiti con la porzione maggiormente immunogena delle proteine codificate da ORF2.
---
# References
[[Virologia]]
https://viralzone.expasy.org/9?outline=all_by_species