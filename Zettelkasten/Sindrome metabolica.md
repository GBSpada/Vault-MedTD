---
stato: ideaL
tags:
  - MedicinaInterna
  - Cardiologia
  - Patologia
sistema/apparato:
  - CardioCircolatorio
---
\22-04-2025 \18:51

---

>[!info] Definizione
>
> La sindrome metabolica (detta anche sindrome X o sindrome da insulina-resistenza) consiste in una costellazione di anomalie metaboliche che possono causare elevati rischi cardiovascolari e diabete mellito.


- I **criteri** della sindrome metabolica, dalla loro definizione originaria dell'Organizzazione Mondiale della Sanità del 1998, si sono evoluti grazie alle crescenti prove cliniche e alle analisi supportate da una serie di consensus conference e associazioni scientifiche.

- Le **principali caratteristiche** della sindrome includono:
	- Obesità centrale
	- Ipertrigliceridemia
	- Basso colesterolo HDL
	- Iperglicemia
	- Ipertensione


## Epidemiologia
### Prevalenza, distribuzione etc.

- La **prevalenza** della sindrome metabolica nelle varie parti del mondo ==varia==
	- In parte sulla base di **fattori quali**
		- L'età 
		- L'etnicità delle popolazioni studiate 
		- I criteri diagnostici applicati. 
	- **In generale**, la prevalenza della sindrome ==aumenta con l'età==. 

>[!info]- Etnia più a rischio
> La più alta prevalenza è stata registrata nei nativi americani, con quasi il 60% delle donne e il 45% degli uomini tra i 45 e i 49 anni di età che rispondono ai criteri del National Cholesterol Education Program, Adult Treatment Panel III (NCEP ATP III).

#### Differenze in Europa
- In Europa, la sindrome metabolica presenta differenze significative tra i vari gruppi etnici e nazioni.
- Ad esempio, nei **paesi del sud Europa**, come l'Italia e la Spagna, si osservano ==tassi più elevati== rispetto ai paesi nordici. 
	- Recenti studi hanno mostrato che in Italia, circa il 30% degli uomini e il 28% delle donne tra i 45 e i 64 anni soddisfano i criteri per la sindrome metabolica, secondo le linee guida dell'European Society of Cardiology.
- Le **donne**, in particolare, mostrano un'==incidenza maggiore== della sindrome metabolica rispetto agli uomini **in alcune fasce di età**.

#### Impatti dell'Industrializzazione
- L'industrializzazione in Europa ha portato a un aumento dei tassi di obesità, con stime che suggeriscono che circa il 50% della popolazione adulta in Italia sia in sovrappeso o obesa. 
- Questo aumento dell'obesità è associato a un incremento della sindrome metabolica, specialmente tra le popolazioni più anziane.
- Anche i tassi di obesità infantile sono in crescita, con implicazioni per la salute metabolica futura.

##### Distribuzione e Frequenza dei Fattori
- In Europa, i fattori di rischio per la sindrome metabolica, come l'aumento della circonferenza della vita, l'ipertensione e i livelli elevati di trigliceridi, sono distribuiti in modo simile a quanto osservato negli Stati Uniti.
	- Tuttavia, la prevalenza di questi fattori può variare significativamente tra i diversi paesi e regioni. 
- L'**aumento della circonferenza della vita** è ==predominante nelle donne==, mentre l'**ipertensione e i livelli elevati di trigliceridi** sono più ==comuni negli uomini==, simile alle tendenze osservate negli Stati Uniti. 
### Fattori di rischio

![](https://i.imgur.com/0zhV0te.png)

#### Sovrappeso/obesità
- Sebbene la **prima descrizione** della sindrome metabolica risalga all'==inizio del XX secolo==, l'epidemia mondiale di obesità/sovrappeso è stata la forza motrice per i più recenti riconoscimenti della sindrome. 
- L'**adiposità centrale** è la ==caratteristica principale== della sindrome e la sua prevalenza sembra dovuta alla forte relazione tra la circonferenza della vita e l'aumento dell'adiposità. 
- In ogni caso, nonostante l'importanza dell'obesità, **anche i pazienti** che hanno un **peso normale** possono essere ==insulino-resistenti== e presentare la sindrome.

#### Stile di vita sedentario
- L'inattività fisica è un fattore predisponente alla manifestazione di malattie cardiovascolari e alla mortalità collegata.
##### Fattori associati
- **Molti fattori** tipici della sindrome metabolica sono **associati a uno stile di vita sedentario**, compresi:
  - L'==aumento del tessuto adiposo== (prevalentemente centrale);
  - La ==riduzione del colesterolo HDL==;
  - Una tendenza nei **soggetti** geneticamente **predisposti** a presentare un **aumento**
	  - Dei ==trigliceridi==
	  - Della ==pressione== sanguigna 
	  - Del ==glucosio==
##### Tempo di fronte allo schermo
- Rispetto agli individui che guardano la televisione o usano il computer meno di 1 ora al giorno, i soggetti che hanno questi comportamenti per **più di 4 ore al giorno** presentano un ==rischio doppio== di ammalarsi di sindrome metabolica.

#### Invecchiamento
- La sindrome metabolica colpisce il ==44% della popolazione statunitense di età superiore ai 50 anni==, con una maggiore percentuale di donne affette da tale patologia rispetto agli uomini.
- L'incidenza della sindrome in relazione al fattore età è stata riscontrata nella maggior parte delle popolazioni al mondo.

#### Diabete mellito
- Il diabete mellito è ==incluso nei criteri che definiscono la sindrome metabolica== elaborati dal National Cholesterol Education Program (NCEP) e dall'International Diabetes Foundation (IDF). 
	- È stato verificato che la **maggior parte dei pazienti** (circa il 75%) con **DM2 o IGT** [^1] ==presenta la sindrome== metabolica
- La presenza della sindrome metabolica in queste popolazioni è connessa alla più **elevata prevalenza di malattie cardiovascolari rispetto** ai pazienti con ==diabete di tipo 2 o IGT che non presentano la sindrome==.

#### Coronaropatia
- La **prevalenza** approssimativa della sindrome metabolica **nei pazienti con cardiopatia coronarica** è del ==50%,== con una prevalenza del 37% nei pazienti con malattie coronariche precoci (circa 45 anni), in particolare nelle donne.
- Con un'appropriata riabilitazione cardiologica e con opportuni cambiamenti nello stile di vita (per esempio, l'alimentazione, l'attività fisica, la riduzione del peso e, in alcuni casi, il trattamento farmacologico), l'incidenza della sindrome può essere ridotta.

#### Lipodistrofia
- I disordini lipodistrofici sono generalmente associati alla sindrome metabolica.
- Sia le **forme genetiche** (quali la *lipodistrofia congenita di Berardinelli-Seip* e quella *familiare-parziale di Dunnigan*) che **acquisite** (quali la ==lipodistrofia HIV-correlata nei pazienti sottoposti a terapia antiretrovirale==) di lipodistrofia possono dare vita a una forte insulino-resistenza e a molti dei componenti tipici della sindrome metabolica.
## Eziologia e Fisiopatologia
#### Aspetti molecolari dell'insulino resistenza mediata da acidi grassi  [^3]
![Resistenza insulinica mediata da acidi grassi](https://cdn.ncbi.nlm.nih.gov/pmc/blobs/d190/3294420/cbf1d315f0f7/nihms357932f3.jpg)



### Insulino-resistenza

>[!example]- Meccanismo in generale
>![Fisiopatologia della sindrome metabolica](https://i.imgur.com/f7BWHAF.png)
> - Gli **acidi grassi liberi (FFA)** sono ==rilasciati in abbondanza da una massa estesa di tessuto adiposo==. 
> - **Nel fegato**, gli FFA determinano 
> 	- Un aumento della produzione di 
> 		- Glucosio
> 		- Trigliceridi 
> 		- Secrezione di lipoproteine a bassissima densità (VLDL).
> - Tra le **anomalie lipidiche/lipoproteiche** associate vi sono:
> 	- Una ==riduzione del colesterolo con lipoproteine ad alta densità (HDL)==
> 	- Un'==aumentata concentrazione di lipoproteine a bassa densità==
> - Gli FFA **riducono anche la sensibilità dell'insulina nel muscolo**, inibendo l'assorbimento di glucosio mediato dall'insulina. Tra i ==difetti associati== si osservano:
> 	- Una ==riduzione nella conversione del glucosio== in glicogeno
> 	- Un ==aumentato accumulo di lipidi== in trigliceridi (TG)
> - L'**aumentata circolazione di glucosio** e, in parte, di acidi grassi liberi ==incrementa la secrezione di insulina da parte del pancreas==, causando *iperinsulinemia*. Quest'ultima può causare:
> 	- Un migliore ==riassorbimento del sodio==
> 	- Un aumento dell'==attività del sistema nervoso simpatico==
> 	- Contribuire all'==ipertensione==
> 		- A causa degli elevati livelli di circolazione di acidi grassi liberi
> - Lo **stato proinfiammatorio** sovraimposto contribuisce all'insulina-resistenza prodotta dall'eccesso di acidi grassi liberi.
> 	- L'==elevata secrezione== di *interleuchina-6 (IL-6)* e del *fattore di necrosi tumorale alfa (TNFα)*, prodotti dagli adipociti e dai macrofagi derivati dai monociti, causa una ==maggiore insulina-resistenza e lipolisi== dei depositi di trigliceridi del tessuto adiposo verso gli FFA circolanti.
> 		- L'**IL-6** e altre citochine incrementano anche:
> 			- La produzione di glucosio epatico
> 			- La produzione di VLDL da parte del fegato
> 			- L'insulina-resistenza nel tessuto muscolare
> 	- Le **citochine e gli FFA**, invece, **aumentano** la ==produzione epatica di fibrinogeno== e la ==produzione adipocitaria== dell'inibitore dell'attivatore del plasminogeno (==PAI-1==)
> 		- Che causa uno ==stato trombotico==. 
> 		- Maggiori livelli di citochine circolanti stimolano anche la ==produzione epatica di proteina C reattiva (PCR)==.
> 	- La **ridotta produzione** di ==adiponectina antinfiammatoria e insulino-sensibilizzante== è ugualmente associata alla sindrome metabolica 

- L'**ipotesi più diffusa** e accettata per spiegare la fisiopatologia della sindrome metabolica è l'insulino-resistenza, causata da un'==anomalia non chiara nel meccanismo d'azione dell'insulina==.
- Lo **sviluppo** di insulino-resistenza è annunciato da 
	- *Iperinsulinemia* ==postprandiale==
	- *Iperinsulinemia* ==in seguito, a digiuno== 
	- *Iperglicemia* ==alla fine==.
#### Il ruolo degli acidi grassi liberi
- Il **maggiore contributo iniziale** allo sviluppo dell'insulino-resistenza è una ==sovrabbondanza di acidi grassi in circolazione==. 
- Gli **acidi grassi liberi** (free fatty acid, FFA) 
	- Legati all'albumina plasmatica 
	- Sono **derivati** principalmente 
		- Dai ==depositi di trigliceridi nel tessuto adiposo==
			- Rilasciati dalla *lipasi ormone-sensibile* |- Insulina
		- Dalla lipolisi delle ==lipoproteine ricche di trigliceridi nei tessuti==, a opera della lipoproteina lipasi. 
#### L'[[insulina]]
> Nel contesto della sindrome metabolica, l'insulina, funge da **fattore riverberante**, in quanto si instaura un ==circolo vizioso mediato dagli acidi grassi circolanti e dalle lipasi==

- **Normalmente** con l'==incremento degli acidi grassi== circolanti dovrebbe esserci un corrispettivo incremento della secrezione di insulina e ==consequenziale inibizione della lipolisi== [^2]
	- Gli acidi grassi alterano l'azione del recettore per l'insulina ([[#Aspetti molecolari dell'insulino resistenza mediata da acidi grassi [ 3]|vedi]]) 
- Quando l'**insulino-resistenza si sviluppa**, l'==aumentata lipolisi== produce più acidi grassi
	- Questi diminuiscono ulteriormente l'effetto antilipolitico dell'insulina 
- Inoltre, gli **acidi grassi** alterano l'[[Insulina#Effetti dell'insulina sui suoi bersagli|assorbimento di glucosio mediato dall'insulina]] 
	- Si ==accumulano sotto forma di trigliceridi== sia **nel muscolo cardiaco che scheletrico**
	- **Nel fegato** si riscontrano un ==aumento nella produzione di glucosio== e un ==accumulo di trigliceridi==


#### Stress Ossidativo
- L'ipotesi dello "stress ossidativo" fornisce una ==teoria unificante per l'invecchiamento e la predisposizione alla sindrome metabolica==.
- Negli studi condotti su soggetti insulino-resistenti con obesità o diabete di tipo 2, su figli dei pazienti con diabete di tipo 2 e su anziani, è stato identificato un **difetto nella fosforilazione ossidativa mitocondriale**, che causa l'==accumulo nel muscolo di trigliceridi e di molecole lipidiche== a essi correlate. 
	- Pertanto, l'==accumulo di lipidi a livello muscolare è associato all'insulino-resistenza==

### Aumento della circonferenza della vita
- La **misura** della circonferenza della vita è una ==componente importante== dei più recenti e frequentemente applicati ==criteri diagnostici== per la sindrome metabolica. 
	- Tuttavia, la **sola misurazione non consente di distinguere** in modo affidabile se l'aumento della circonferenza è imputabile a un incremento del tessuto adiposo sottocutaneo o del grasso viscerale; per una tale distinzione ==bisogna ricorrere alla TC o alla RM==. 
- Con **gli aumenti nel tessuto adiposo viscerale**, gli ==FFA derivati== da tale tessuto sono ==diretti al fegato==. 
- Dall'altro lato, gli **aumenti nel grasso addominale sottocutaneo**
	- Rilasciano ==prodotti lipolitici nella circolazione sistemica== 
	- Evitano effetti ==maggiormente diretti sul metabolismo epatico==

#### Differenze nelle popolazioni
- **Negli asiatici e negli indo-asiatici**, gli ==aumenti nel tessuto adiposo viscerale rispetto a quello sottocutaneo==, associati agli aumenti della circonferenza della vita, possono spiegare la maggiore prevalenza in queste etnie
	- In particolare rispetto agli **uomini afroamericani** nei quali il ==grasso sottocutaneo predomina==.
- È anche possibile che il **grasso viscerale** funzioni da ==marcatore, ma non== da ==fonte==
	- Per l'eccesso di acido grasso libero postprandiale nell'obesità.

### Dislipidemia
- **In generale**, il **flusso di FFA verso il fegato** è associato a un ==aumento della produzione di== 
	- ==Apo-B==
	- Lipoproteine a bassissima densità ricche di trigliceridi (very low-density lipoproteins, ==VLDL==)
- L'**effetto dell'insulina** su questo processo è **complesso**, ma l'==ipertrigliceridemia== è un ==eccellente marcatore della condizione di insulino-resistenza==.
#### Modifiche HDL
- L'**altra grande alterazione lipoproteica** nella sindrome metabolica è la ==riduzione del colesterolo HDL==
	- **Conseguenza** della ==riduzione di colesterolo esterificato== nel nucleo lipoproteico 
		- Associata ad ==alterazioni mediate dalla proteina che trasporta il colesterolo esterificato== nei trigliceridi, che rendono la particella piccola e densa.
	- Questa mutazione nella composizione della lipoproteina causa anche un aumento della clearance di HDL dalla circolazione. 
	- Le **relazioni di queste alterazioni** nel colesterolo HDL **con la resistenza all'insulina** sono ==probabilmente indirette==
		- Si verificano in concomitanza con i cambiamenti nel metabolismo delle lipoproteine arricchite di trigliceridi.

#### Modifiche delle LDL
- Oltre alle HDL, **anche le LDL possono essere modificate** nella loro composizione. 
- Con trigliceridi a digiuno superiori a 2,0 mM (circa 180 mg/dl), c'è quasi sempre una **predominanza di particelle di LDL piccole e dense**. 
	- Queste possono essere ==tossiche per l'endotelio== (vedi [[Aterosclerosi]]) e, quindi, passare attraverso la membrana di base endoteliale e aderire ai glicosaminoglicani. 
	- Oltre a ciò, si presentano anche ==più suscettibili all'ossidazione== e sono ==selettivamente legate ai== [[Aterosclerosi#Recettori scavenger|recettori "spazzini" (scavenger)]] sui macrofagi derivati dai monociti. 
- I soggetti con elevate particelle di LDL piccole e dense e ipertrigliceridemia esibiscono anche un **contenuto elevato di colesterolo di sub-frazione VLDL1 e VLDL2**.
	- Questa particella VLDL, relativamente ricca di colesterolo, può anche contribuire al rischio aterogenico nei pazienti con sindrome metabolica.


### Intolleranza al glucosio
- L'azione non corretta dell'insulina porta 
	- A un'**alterazione** nella ==produzione di glucosio da parte del fegato e del rene==
	- A una **riduzione** dell'==immissione di glucosio== 
	- A un'**alterazione** del ==metabolismo nei tessuti sensibili all'insulina==
		- Per esempio il tessuto muscolare e adiposo. 
- La relazione tra alterata glicemia a digiuno (*impaired fasting glucose, IFG*), alterata tolleranza al glucosio (*impaired glucose tolerance, IGT*) e insulino-resistenza è ben supportata dagli studi sull'uomo, sui primati non umani e sui roditori.
#### Compenso ed evoluzione
- **Per compensare i difetti** dell'azione dell'insulina, la ==secrezione e/o la clearance dell'insulina devono essere modificate== per sostenere l'euglicemia. 
- **Infine**, questo **meccanismo compensatorio decade**, e si assiste all'==evoluzione== di IFG e/o IGT ==verso il diabete mellito==
	- Si solito a causa di difetti nella secrezione dell'insulina

### Ipertensione
- La relazione tra insulino-resistenza e ipertensione è ben definita.
- Sebbene questi meccanismi siano di notevole interesse, quando l'azione dell'insulina è valutata da livelli di insulina a digiuno, o dal modello di valutazione omeostatico (Homeostasis Model Assessment, HOMA), l'==insulino-resistenza risulta contribuire solo limitatamente all'aumentata prevalenza dell'ipertensione== nella sindrome metabolica.

#### Effetti principali
- Paradossalmente, **in condizioni fisiologiche normali**, l'==insulina funziona da vasodilatatore== con ==effetti secondari sul riassorbimento del sodio== nel rene. 
- Tuttavia, **in condizioni di insulino-resistenza**, il suo ==effetto vasodilatatorio viene a mancare==, mentre ==resta preservato l'effetto del rene sul riassorbimento del sodio==.
	- Il riassorbimento del sodio è maggiore nei pazienti caucasici con sindrome metabolica, ma non negli africani e negli asiatici.
- L'insulina **aumenta anche l'attività del sistema nervoso simpatico**, un effetto che può anche essere preservato nell'ambito della resistenza all'insulina. 
#### Endotelio
- Infine, l'insulino-resistenza è caratterizzata da un'[[#Aspetti molecolari dell'insulino resistenza mediata da acidi grassi [ 3]|alterazione specifica nella via di segnalazione del fosfatidilinositolo-3 chinasi]]. 
	- **Nell'endotelio**, ciò può causare uno **squilibrio** tra
		- La ==produzione== di [[ossido nitrico]] 
		- La ==secrezione di endotelina-1== 
### Citochine proinfiammatorie
- Gli **aumenti di citochine proinfiammatorie**, sono indice di una sovrapproduzione da parte della massa di tessuto adiposo aumentata; tra queste da ricordare 
	- L'interleuchina (IL)-1
	- IL-6
	- IL-18
	- La resistina
	- Il fattore di necrosi tumorale alfa (TNFα) 
	- La proteina C reattiva (PCR)
- I **macrofagi derivati dal tessuto adiposo** possono essere la ==fonte principale delle citochine proinfiammatorie== localmente e nella circolazione sistemica. 
- Non è chiaro, comunque, quanto l'insulino-resistenza sia influenzata dagli effetti paracrini e quanto dagli effetti endocrini di queste citochine.

### Adiponectina
- L'adiponectina è una **citochina antinfiammatoria prodotta esclusivamente dagli adipociti**. 
	- Essa ==aumenta la sensibilità all'insulina== e inibisce molte fasi del processo infiammatorio. 
- **Nel fegato**, l'adiponectina **limita** 
	- L'espressione degli ==enzimi gluconeogenici== -> tasso della produzione di glucosio. 
- **Nel muscolo**, invece, **aumenta**
	- Il ==trasporto di glucosio== 
	- L'==ossidazione dell'acido grasso==
		- Parzialmente dovuto all'attivazione di AMP-chinasi. 
- Nella sindrome metabolica, l'adiponectina è ridotta e il relativo contributo della sua carenza rispetto all'eccesso delle citochine proinfiammatorie non è chiaro.
## Semeiotica
![](https://i.imgur.com/nlBCcEK.png)

### Anamnesi ed Esame obiettivo
- L'**anamnesi** deve includere
	- La valutazione dei sintomi 
		- Per l'apnea ostruttiva notturna 
			- In tutti i pazienti
		- Per la sindrome dell'ovaio policistico 
			- Nelle donne non ancora in menopausa
	- L'analisi delle familiarità per le principali condizioni associate
- La **sindrome metabolica** di solito non presenta alcun sintomo.
- All'**esame obiettivo**
	- La ==circonferenza della vita può risultare aumentata== 
	- La ==pressione del sangue elevata==
- La presenza di uno o più di questi segni dovrebbe allertare il medico per ricercare **ulteriori anomalie biochimiche** potenzialmente associate alla sindrome metabolica
	- ==Più raro== è il riscontro, nel corso dell'esame, di 
		- Lipoatrofia 
		- Acanthosis nigricans [^4]
	- Inoltre, poiché queste manifestazioni cliniche sono tipicamente associate a una grave insulino-resistenza, dovrebbe essere valutata la presenza di altri fattori tipici della sindrome metabolica
### Principali condizioni associate
#### Malattia cardiovascolare

- Il relativo **rischio di esordio** di una nuova malattia cardiovascolare nei pazienti che presentano la sindrome metabolica, **in assenza di diabete**, si colloca in media ==tra 1,5 e 3 volte==.
  
##### Follow-Up dello Studio Framingham

- Nel follow-up durato 8 anni del *Framingham Offspring Study (FOS)*, che ha coinvolto uomini e donne di età media:
  - Il **rischio attribuibile** ai pazienti affetti da tale sindrome di sviluppare malattie cardiovascolari è risultato del ==34% per gli uomini e del 16% per le donne==.
  
##### Diabete vs Sindrome Metabolica

- Nello stesso studio, il **rischio** di malattie cardiovascolari è risultato **maggiore** nei pazienti con ==sindrome metabolica== **rispetto** a quelli affetti ==solo da diabete==:
  - 19% contro 7% negli uomini
  - 27% contro 5% ==nelle donne== 

##### Patologie Vascolari Periferiche

- Inoltre, sembra che i pazienti con sindrome metabolica abbiano anche un maggiore rischio di ammalarsi di patologie vascolari periferiche.
#### Diabete di tipo 2
- Rischio maggiore di 3-5 volte
- Nel follow-up dello studio FOS il rischio riscontrato:
	- 62% per gli uomini
	- 47% per le donne
### Altre condizioni associate
- Oltre alle caratteristiche esplicitamente associate alla sindrome metabolica, l'insulino-resistenza è accompagnata da altre alterazioni metaboliche come aumento di:
	- Apo-lipoproteine B e C III
	- Acido urico
	- Fattori protrombotici 
		- Firbinogeno
		- Inibitore dell'attivatore del plasminogeno o PAI-1
	- Viscosità da siero
	- Dimetilarginina asimmetrica
	- Omocisteina
	- Conta dei globuli bianchi
	- Citochine proinfiammatorie
	- PCR
	- Microalbuminuria
	- Steatosi epatica non alcolica
	- Sindrome dell'ovaio policistico 
	- Apnea ostruttiva del sonno
#### Steatosi epatica non alcolica
- Vedi [[Malattie del fegato genetiche, metaboliche e infiltrative]] o [[Epatopatie tossico-metaboliche#Steatosi epatica non alcolica (Non Alcoholic Fatty Liver Disease, NAFLD)/Steatoepatite non alcolica (Non Alcoholic SteatoHepatis, NASH)]]
- Il fegato grasso è comune, ma la steatosi epatica non alcolica è correlata ad un accumulo ed una infiammazione marcata dei trigliceridi
- Considerando l'aumento della prevalenza della sindrome metabolica potrebbe diventare una delle cause più frequenti di epatopatia terminale e di carcinoma epatocellulare
#### Iperuricemia
>- Causata da difetti nell'azione dell'insulina sul riassorbimento dell'acido urico da parte del tubulo renale
>	- vedi [[Alterazioni del metabolismo delle purine e delle pirimidine]]

- La disfunzione endoteliale indotta dall'acido urico a livello renale è correlata ad un aumento di [[Condivisi/FarmacologiaBruno/Ossido nitrico#Inibitori della sintesi dell'ossido nitrico|dimetilarginina asimmetrica]]
- A livello del rene, una disfunzione endoteliale causa a sua volta microalbuminuria ([[Malattie glomerulari|sindrome nefrosica]]) 


#### Sindrome dell'ovaio policistico
- Vedi [[Sistema riproduttivo femminile: infertilità e contraccezione]]
- Strettamente associata alla sindrome metabolica con una prevalenza del 40-50%
- Probabilità di comparsa superiore di 2-4 volte rispetto a donne non affette

#### [[Sindrome da apnea ostruttiva durante il sonno (OSAS)]]
- Comunemente associata 
	- All'obesità
	- All'ipertensione
	- All'aumentata circolazione di citochine
	- All'IGT
	- All'insulino-resistenza
- Il trattamento con CPAP sembra migliorare la sensibilità all'insulina
### Indagini strumentali
- Il dosaggio del ==profilo lipidico== e della ==glicemia== è necessario 
- **Su base individuale** si può programmare il dosaggio di ulteriori marcatori associati 
	- apoB
	- PCR ad alta sensibilità
	- Fibrinogeno
	- Acido urico
	- Microalbuminuria
	- Test di funzionalità epatica
- Uno **studio del sonno** deve essere eseguito ==se== sono ==presenti sintomi== di apnea ostruttiva
- Se è sospetta la [[sindrome da ovaio policistico]] è necessario dosare
	- Testosterone
	- Ormone luteinizzante
	- Ormone follicolo-stimolante




## Trattamento
### Stile di vita 

- L'**obesità** è la ==forza motrice== alla base della sindrome metabolica.
	- La ==riduzione del peso== è pertanto l'approccio principale da utilizzare per combattere tale patologia. 
	- Con tale riduzione, il **miglioramento nella sensibilità all'insulina** è ==spesso accompagnato da modificazioni favorevoli in varie altre componenti legate alla sindrome==. 
- In generale, le **raccomandazioni** sulla perdita di peso includono:
  - Una riduzione dell'apporto calorico
  - Un aumento dell'attività fisica
  - Modifiche comportamentali

- Per perdere peso, la **riduzione delle calorie** è il ==fattore più importante==, mentre l'**aumento dell'attività fisica** serve a ==non far riprendere i chili persi==
	- Alcuni dati suggeriscono che l'**aggiunta dell'esercizio** fisico alla riduzione dell'apporto calorico può favorire una ==maggiore perdita di peso dal deposito viscerale==.
- In ogni caso, la **tendenza a riprendere il peso perduto** sottolinea il bisogno di adottare dei ==cambiamenti comportamentali che devono durare nel tempo==.

#### Dieta
- Prima di prescrivere una dieta per perdere peso, è importante sottolineare il fatto che **ci vuole molto tempo per ottenere risultati** su una massa grassa estesa
	- Per cui la sua ==correzione non può avvenire velocemente==.
- Se consideriamo che 3500 kcal circa corrispondono a poco meno di 0,50 kg di grasso, la riduzione di 500 kcal al giorno equivale a una riduzione di peso di mezzo chilo a settimana.  
- Le diete basate sulla **restrizione di carboidrati** di solito forniscono una ==perdita iniziale di peso rapida==
	- **Dopo un anno**, tale perdita è di solito ==sempre la stessa==.
	- Ciò significa che **==*non è tanto importante il tipo di dieta, quanto la costanza con cui la si pratica*==**. 
- Inoltre, **suscitano una certa preoccupazione** le ==diete arricchite di grassi saturi==
	- Soprattutto per i pazienti a rischio di malattie cardiovascolari.
- Per questo motivo, per favorire dei benefici salutari complessivi **dovrebbe essere promossa una dieta di alta qualità**, cioè arricchita di:
	- Frutta
	- Verdura
	- Cereali integrali
	- Carne magra bianca
	- Pesce

#### Attività fisica
- Prima di consigliare l'attività fisica a un paziente affetto da sindrome metabolica, è **opportuno assicurarsi** che tale attività ==non== gli ==causi alcun danno==.
	- **Alcuni pazienti** ad alto rischio devono essere sottoposti a ==formali valutazioni cardiovascolari== prima di far loro intraprendere un programma di attività fisica.
- Per il soggetto inattivo, vanno ==incoraggiati graduali aumenti== nell'esercizio fisico per aumentare la sua costanza ed evitare danni. 
- Anche se l'incremento di attività fisica porta a una riduzione modesta del peso, ugualmente per raggiungere tale obiettivo è ==necessario un impegno giornaliero di almeno 60-90 minuti==. 
	- Anche se gli **adulti obesi** o in **sovrappeso** ==non sono in grado di sostenere tali livelli== di attività, traggono ugualmente un significativo beneficio fisico con un'attività sportiva giornaliera, di intensità moderata, di almeno 30 minuti. 
- Un altro aspetto importante è che anche alcune attività di routine come il giardinaggio, il camminare e la pulizia della casa richiedono un moderato dispendio calorico. 
	- Perciò, l'attività fisica **non** deve essere definita **solo** in termini di ==esercizio formale come la corsa, il nuoto o il tennis==.

#### Obesità 
- Vedi anche [[Valutazione e trattamento dell'obesità]]
- **In alcuni pazienti con sindrome metabolica**, le scelte terapeutiche devono andare oltre l'intervento nel cambiamento dello stile di vita. I farmaci per la riduzione del peso si dividono in due grandi gruppi:
	- I soppressori dell'appetito
	- Gli inibitori di assorbimento
##### Soppressori dell'appetito
###### Inibitori GLP-1
- **Liraglutide** (Saxenda)
	- Ha dimostrato di ridurre l'appetito e promuovere la perdita di peso. È approvato per il trattamento dell'obesità e può essere utilizzato a lungo termine.
- **Semaglutide** (Wegovy/Ozempic): 
	- Ha mostrato risultati significativi nella perdita di peso in studi clinici e può essere utilizzato a lungo termine
###### Altri
- **Fentermina**: 
	- Approvata per uso a breve termine (fino a 3 mesi).
- **Sibutramina**: 
	- Ritirata dal mercato negli Stati Uniti nel 2010 a causa di preoccupazioni riguardanti la sicurezza cardiovascolare.
- **Naltrexone/Bupropione** (Contrave): 
	- Combina un farmaco per il controllo della dipendenza (naltrexone) e un antidepressivo (bupropione) per ridurre l'appetito.
- **Orlistat**: 
	- Inibisce l'assorbimento del grasso di circa il 30% ed è efficace rispetto al placebo, con una perdita di peso media di circa il 5%.
	- È stato dimostrato che riduce l'incidenza del diabete, in particolare nei pazienti con intolleranza al glucosio (IGT). 
	- Tuttavia, l'uso di orlistat può essere associato a effetti collaterali gastrointestinali.

##### Chirurgia bariatrica
- La **chirurgia bariatrica** è un'alternativa per i pazienti con sindrome metabolica che hanno un indice di massa corporea superiore a 40 kg/m² o superiore a 35 kg/m² con morbilità. 
- Il bypass gastrico ha **risultati significativi sulla perdita di peso** e sul miglioramento delle caratteristiche della sindrome metabolica. 
- Attualmente, comunque, non è ancora stato confermato un beneficio in termini di sopravvivenza.

### Colesterolo LDL
- La ragione per cui le linee guida NCEP:ATP III hanno sviluppato dei criteri per la diagnosi di sindrome metabolica è da ricercare, oltre che nel controllo del colesterolo LDL, nell'individuazione e riduzione del rischio di malattia cardiovascolare. 
	- L'assunto di partenza delle linee guida esplicitava che gli obiettivi del colesterolo LDL erano già stati raggiunti, essendo stata dimostrata una riduzione lineare degli eventi cardiovascolari a fronte di un progressivo abbassamento del colesterolo LDL. 
- **Per i pazienti affetti sia da sindrome metabolica che da diabete**, il ==colesterolo LDL dovrebbe essere ridotto a 100 mg/dl==, e forse ancora di più nei pazienti che hanno un'anamnesi di eventi cardiovascolari.
- Per i **pazienti che presentano la sindrome metabolica senza diabete**, il calcolo del rischio con il *punteggio di Framingham* può predire un ==rischio cardiovascolare di dieci anni che supera il 20%;== 
	- In questi soggetti il colesterolo **LDL** dovrebbe essere ridotto ==a meno di 100 mg/dl==, mentre con un rischio decennale inferiore al 20% l'obiettivo del colesterolo LDL è inferiore a 130 mg/dl.
#### Interventi terapeutici
- Le **diete** che si basano su una **diminuzione di** ==grassi saturi== (<7% delle calorie), ==grassi trans== (il meno possibile) e ==colesterolo== (<200 mg al giorno) devono essere attuate gradualmente.
- **Se** il colesterolo **LDL** resta **sopra l'obiettivo**, allora l'==intervento farmacologico è necessario==
##### Statine
- Le [[Inibitori competitivi della HMG-CoA riduttasi (statine)|statine]], responsabili del 20-60% dell'abbassamento del colesterolo LDL, sono generalmente la prima scelta di intervento farmacologico. 
	- Un dato importante è che per ogni dose doppia di statina si ha una riduzione aggiuntiva di colesterolo LDL di solo il 6% circa. 
	- Gli effetti collaterali sono rari e includono un aumento delle transaminasi epatiche e/o miopatia.
##### Ezetimibe
- L'[[Farmaci impiegati nelle dislipidemie#Inibitori della riduttasi ed ezetimibe|ezetimibe]], un ==inibitore dell'assorbimento di colesterolo==, è ben tollerato e dovrebbe  rappresentare la seconda scelta; questo farmaco riduce generalmente il colesterolo LDL del 15%. 
##### Resine leganti gli acidi biliari
- La [[Farmaci impiegati nelle dislipidemie#Resine leganti gli acidi biliari|colestiramina e il colestipolo]], sono più efficaci dell'ezetimibe, ma vanno usati ==con cautela nei pazienti con sindrome metabolica==
	- Poiché spesso determinano un aumento di trigliceridi, non dovrebbero essere somministrati se i trigliceridi a digiuno sono superiori a a 200 mg/dl
	- Tra gli effetti collaterali emergono i sintomi gastrointestinali 
		- Palatabilità
		- Rigonfiamento
		- Eruttazione
		- Stipsi 
		- Irritazione anale
##### Acido nicotinico
- L'[[Farmaci impiegati nelle dislipidemie#Niacina (acido nicotinico)|acido nicotinico]] ha una modesta capacità di abbassare i livelli di colesterolo LDL (<20%), mentre i ==fibrati sono più utili== per ottenere tale effetto, soprattutto quando sia il colesterolo LDL sia i trigliceridi sono elevati. 
	- Il fenofibrato può essere più efficace del gemfibrozil in questo gruppo di pazienti

### Trigliceridi
- Le linee guida NCEP:ATP III si sono focalizzate più sul colesterolo non HDL che sui trigliceridi. 
	- Tuttavia, un ==valore== di trigliceridi a digiuno ==inferiore a 150 mg/dl== è raccomandato.
	- In generale, il valore dei trigliceridi a digiuno dipende dalla quantità di riduzione di peso raggiunta. 
		- Una **riduzione di peso superiore al 10% è necessaria** per determinare una ==diminuzione dei trigliceridi a digiuno==. 
#### Fibrati
- I [[Farmaci impiegati nelle dislipidemie#Derivati dell'acido fibroico (fibrati)|fibrati]] (gemfibrozil o fenofibrato) sono la ==prima opzione== e di solito riescono a ottenere un abbassamento dei trigliceridi a digiuno del 35-50%.

- Nel **Veterans Affairs HDL Intervention Trial** (VA-HIT) è stato somministrato il gemfibrozil a uomini con
	- Coronaropatia certa 
	- Livelli di colesterolo HDL inferiori a 40 mg/dl. 
- Una manifestazione di malattia coronarica e un **beneficio sulla mortalità** sono stati riscontrati soprattutto ==nei pazienti con iperinsulinemia e/o diabete==, molti dei quali affetti in passato da sindrome metabolica. 
	- Un aspetto importante è che l'**entità dell'abbassamento dei trigliceridi** nel VA-HIT ==non ha prodotto alcun beneficio==. 
	- Invece, anche con livelli di colesterolo LDL aumentati, una **diminuzione nel numero di particelle LDL** è risultata ==efficace==.
- Tuttavia, **successivi studi** ==non hanno dimostrato chiaramente== se i fibrati riducono il rischio cardiovascolare a seguito dell'abbassamento dei trigliceridi.

>[!danger] Interazioni farmacologiche
>- La concomitante somministrazione di farmaci metabolizzati dal sistema del citocromo P450 3A4 (comprese alcune statine) aumenta sensibilmente il rischio di miopatia. 
>	- In questi casi, l'utilizzo di fenofibrato può essere preferibile al gemfibrozil.
#### Altri farmaci
- Altri farmaci che abbassano i trigliceridi sono le statine, l'acido nicotinico ed elevate dosi di omega-3.
##### Statine
- Quando si sceglie una statina per questo scopo, la **dose** dev'essere 
	- **Alta** per le statine "==meno potenti==" 
		- Lovastatina
		- Pravastatina
		- Fluvastatina
	- **Intermedia** per quelle "==più potenti==" 
		- Simvastatina
		- Atorvastatina
		- Rosuvastatina
##### Acido nicotinico e omega-3
- L'**effetto** dell'**acido nicotinico** sui trigliceridi a digiuno dipende dalla dose ed è ==inferiore a quello dei fibrati== (di circa il 20-40%).
	- Nei pazienti con sindrome metabolica e diabete, l'acido nicotinico ==può aumentare il glucosio a digiuno==. 
- Le preparazioni di omega-3, che contengono **elevate dosi di acido docosaesaenoico ed eicosapentaenoico** (circa 3,5-4,5 g al giorno), ==abbassano i trigliceridi a digiuno== di circa il 40%
	- Non si verifica alcuna interazione con i fibrati o le statine
	- Il solo effetto collaterale principale è un'*eruttazione dal sapore di pesce*, che può essere parzialmente evitata ingerendo il nutraceutico dopo averlo conservato nel freezer. 
- Mancano studi clinici (??????) sull'efficacia dell'acido nicotinico o di dosi elevate di omega-3 nei pazienti con sindrome metabolica.


### Colesterolo HDL
- Oltre alla riduzione del peso, sono ==pochi i composti che== modificano il profilo lipidico e ==aumentano il colesterolo HDL==. 
	- Le statine, i fibrati e i sequestratori di acido biliare hanno degli effetti limitati (5-10%)
	- Nessun effetto si registra con l'uso di ezetimibe e omega-3.
#### Acido nicotinico
- L'**acido nicotinico** è attualmente l'==unico farmaco disponibile== con probabili proprietà di innalzamento del colesterolo HDL. 
- La **risposta dipende dalla dose** e ==può aumentare il colesterolo HDL di circa il 30%== al di sopra dei valori basali. 
- Non ci sono molte prove, attualmente, che l'aumento di HDL riduca positivamente sulle manifestazioni cardiovascolari indipendentemente dall'abbassamento del colesterolo LDL, soprattutto nei pazienti con sindrome metabolica.

### Pressione sanguigna
- La **relazione diretta** tra la pressione arteriosa e tutte le cause di mortalità è stata ==ben definita==
	- Includendo i pazienti con ipertensione (> 140/90) a confronto
		- Con quelli con preipertensione (> 120/80 ma < 140/90)
		- Con i soggetti con normale pressione arteriosa (<120/80). 
- Nei **pazienti con sindrome metabolica senza diabete**
	- La ==migliore scelta per la prima terapia==  
		- Un ACE-inibitore [^5]
		- Un bloccante del recettore dell'angiotensina II
	- Poiché queste due classi di farmaci sembrano ==ridurre l'incidenza== di un nuovo sviluppo di diabete di tipo 2
- **In tutti i pazienti** che presentano ipertensione, si dovrebbe incoraggiare una dieta
	- Basata su un'assunzione limitata di sodio 
	- Arricchita di 
		- Frutta
		- Verdura
		- Prodotti a basso contenuto di grassi.
- La misurazione della pressione, anche a domicilio, può essere d'aiuto per tenere sotto controllo eventuali sbalzi.

### Alterata glicemia a digiuno (IFG)
- Nei pazienti con sindrome metabolica e diabete di tipo 2, il controllo continuo della glicemia può favorevolmente modificare i trigliceridi a digiuno e/o il colesterolo HDL.
- Nei soggetti con IFG senza una diagnosi di diabete, è stato dimostrato che un intervento sullo stile di vita che includa una riduzione del peso, una diminuzione dell'assunzione di grassi e un aumento dell'attività fisica riduce l'incidenza del diabete di tipo 2.
- È stato inoltre dimostrato che la **metformina** riduce l'incidenza del diabete, sebbene il suo effetto ==non== sia ==paragonabile== a quello derivante da un ==intervento sullo stile di vita==.

### Insulino-resistenza
- Molte classi di farmaci ([[Ormoni pancreatici e farmaci antidiabetici#Biguanidi|biguanidi]] o [[Ormoni pancreatici e farmaci antidiabetici#Tiazolidindioni|tiazolidindioni]]) aumentano la sensibilità all'insulina. 
	- I **benefici** di entrambe queste classi di farmaci sono sempre stati riscontrati nei pazienti con 
		- Steatosi epatica non alcolica 
		- Sindrome dell'ovaio policistico
- Se l'**insulina-resistenza è il principale meccanismo** fisiopatologico della sindrome metabolica, ne deriva che i ==farmaci rappresentativi in queste classi dovrebbero ridurre== la sua prevalenza. 
	- **Sia** la **metformina** che il **tiazolidinedione**
		- ==Migliorano l'azione dell'insulina nel fegato== e deprimono la produzione di glucosio endogeno.
		- Riducono i marker dell'infiammazione e le LDL piccole e dense.
	- I **TZD**, e non la metformina, ==migliorano l'assorbimento del glucosio== mediato dall'insulina ==nel tessuto muscolare e in quello adiposo==. 
- In generale, gli effetti benefici dei TZD sembrano superiori a quelli della metformina







--- 
# Reference:
[[Malattie vascolari]]

--- 
# Appendice:
[^1]: Impaired glucose tolerance 
[^2]: Quest ultima è la via più sensibile dell'azione insulinica
[^3]: https://pmc.ncbi.nlm.nih.gov/articles/PMC3294420/
[^4]: Condizione dermatologica caratterizzata da aree di pelle scura, spessa e vellutata, che si sviluppano principalmente nelle pieghe del corpo, come il collo, le ascelle, l'inguine e sotto il seno
[^5]: [Piccolo promemoria, non si molla](https://www.imdb.com/title/tt0696557/quotes/?item=qt5357830&ref_=ext_shr_lnk) 