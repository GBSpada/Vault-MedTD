2024-04-09 11:33
Stato: #idealibro 
Tag: #Anatomiapatologica #ApparatoTegumentario 

---
# Melanoma
## Anatomia patologica
### Generalità
>[!info]
> **Melanoma**: neoplasia maligna dei [[Epidermide#Melanociti|melanociti]].
- Analogamente ai nevi, esso può insorgere in tutti i distretti in cui fisiologicamente siano presenti i melanociti
	- nel distretto cutaneo, può
		- originare *de novo* su cute sana
		- rappresentare la conversione maligna di un preesistente nevo melanocitico
### Epidemiologia
- Presentazione
	- nella maggior parte dei casi, è un evento "sporadico"
	- in una percentuale inferiore al 10%
		- è legato ad alterazioni di geni oncosoppressori (codificati dalla *regione cromosomica 9p21*)
		- mostra un *carattere ereditario*, per cui viene definito "*familiare"
- Tumore maligno cutaneo più aggressivo
	- nonostante rappresenti solamente il 5% delle neoplasie maligne cutanee
	- principale causa di morte nelle giovani donne (25-30 anni)
- Incidenza
	- negli ultimi vent'anni, aumentata più velocemente di tutte le più comuni neoplasie maligne
		- picchi particolarmente elevati nei Paesi occidentali (Nord America, Europa del Nord, Australia)
	- 60000 nuovi casi/anno negli USA secondo l'American Cancer Society
	- in Italia, incidenza raddoppiata in 10 anni
		- incremento della mortalità pari a ca. il 70%
- In sostanza, il melanoma risulta il tumore maligno con **più alto incremento di prevalenza** oggi conosciuto
### Patogenesi
#### Fattori di rischio
- Elevato numero di nevi
	- specialmente se di ampie dimensioni e/o con caratteristiche dei cosiddetti nevi displastici;
- Fenotipo chiaro:
	- capelli biondi-rossi,
	- pelle chiara con difficoltà ad abbronzarsi,
	- occhi chiari;
- Storia di ustioni solari in infanzia-adolescenza;
- Nevi congeniti giganti (con d>20 cm);
- Anamnesi personale o familiare di melanoma;
- Uso indiscriminato di lettini abbronzanti.
#### Mutazioni
##### [[Malattie neoplastiche#INK4a/ARF|Gene CDKN2A]]
- Nel 40% dei soggetti con melanoma familiare
- Codifica per tre differenti oncosoppressori:
	- *p15/INK4b*,
	- *p16/INK4a*
		- inibisce *CDK4* e *CDK6*, rafforzando, così, la capacità di [[Zettelkasten/Malattie neoplastiche#RB|RB]] di bloccare le cellule nella fase G1 del ciclo cellulare,
	- *p14/ARF*.
- Nel 10% dei melanomi sporadici
##### [[Malattie neoplastiche#Mutazioni di BRAF|BRAF]]
- Nel 40-50% dei melanomi sporadici
- Serin/treonin chinasi a valle rispetto a *RAS*
- Mutazioni distribuite in maniera differente nei diversi sottotipi clinici:
	- melanomi insorti in aree cutanee non esposte cronicamente al sole (50-55%),
	- melanomi su cute cronicamente esposta al sole (5-10%),
	- melanomi acrali (15-20%),
	- melanomi delle mucose (3-5%)
###### V600E
- Mutazione di BRAF più frequente
- A carico dell'*esone 15*
- Si manifestano più frequentemente
	- in età giovanile
	- in pazienti con elevato numero di nevi melanocitici
	- in sedi sottoposte ad esposizione solare intermittente (quali tronco e arti)
###### V600K
- Seconda mutazione di BRAF per frequenza
- Presente in ca. il 6% dei casi mutati
- Più frequente in
	- melanomi insorti in età più avanzata
	- nei pazienti con prevalente localizzazione nella regione testa-collo
	- in associazione ad esposizione solare cronica
###### V600R
- Meno frequente (1-3% dei casi)
###### V600D
- Meno frequente (1-3% dei casi)
##### [[Malattie neoplastiche#Oncogene RAS|NRAS]]
- In un ulteriore 15-20% dei tumori melanocitari maligni
##### [[Malattie neoplastiche#Gene PTEN|PTEN]]
- Perdita di quest'oncosoppressore in melanomi con mutazione in BRAF
	- conseguente aumento dell'attivazione del pathway *PI3K/AKT*
##### NF1
- Mutazioni con perdita di funzione nel gene oncosoppressore *neurofibroma 1*
	- regolatore negativo di RAS
	- ulteriore meccanismo di attivazione della via di segnale RAS
##### c-KIT
- 1-3% dei melanomi
- Maggiore frequenza nei
	- melanomi mucosali (20%),
	- melanomi acrali (15%),
	- melanomi su cute cronicamente fotoesposta (3%)
- Pressocché assente nei melanomi in aree cutanee non esposte cronicamente al sole
### Morfologia
#### Costituzione
- Melanociti neoplastici fusati o epitelioidi
	- con caratteri di franca malignità
	- frequentemente presenti in variabile proporzione
	- tipo cellulare non significativamente correlato alla prognosi
#### Pattern di crescita
- Ricalca in parte, per grandi linee, quello dei *nevi melanocitici*:
	1. fase iniziale di crescita parallela alla linea epiteliale, a livello della [[Tegumento#Giunzione dermoepidermica|giunzione dermoepidermica]] (fase di **crescita** "**radiale**");
	2. fase di **crescita verticale**, che corrisponde all'acquisizione della **capacità invasiva nei confronti di derma e ipoderma**
- Ulteriore pattern di crescita:
	1. infiltrazione dell'epidermide da parte dei melanociti neoplastici;
	2. si fanno largo fra i cheratinociti, rompendone le giunzioni intercellulari;
	3. estrema fragilità dell'epidermide
		- al minimo sfregamento, si sfalda ed espone i capillari del derma;
	4. sanguinamento della lesione
		- fattore d'allarme clinico in caso di lesioni pigmentate
#### Aspetto istologico
- Grandi cellule neoplastiche con ampio citoplasma chiaro, frammiste ai cheratinociti nell'ambito di un'epidermide peraltro normostrutturata
	- ricorda quello della ==malattia di Paget mammaria==, per cui si parla di **[[Malattia di Paget|crescita pagetoide]]**
##### Istotipi
###### Melanoma a diffusione superficiale
- Generalità
	- forma più comune dei melanomi cosiddetti "sporadici" (non familiari)
	- predilige le aree fotoesposte:
		- tronco
		- arti inferiori
		- regione di testa e collo
	- può presentare indifferentemente una pigmentazione scura (dal marrone scuro al nero) o più chiara
- **Aspetto variegato della lesione** (molto frequente)
	- il colore può, per esempio, essere costituito da un fondo blu, con aree miste di marrone di varie tonalità
	- frequenti aree di [[Melanoma#Approfondimento concetto di regressione|regressione]] (bianche, rosa, blu)
	- bordi irregolari
- Aree nodulari (o comunque rilevate)
	- segnano l'invasione in profondità (crescita verticale)
- **Assenza di pigmentazione**
	- presente in alcuni casi
	- costituisce, in genere, un segnale sfavorevole di prognosi
		- marcata dedifferenziazione (==anaplasia==) dei melanociti neoplastici
	- fra le più frequenti cause di errore diagnostico clinico
		- aspetto sovrapponibile a quello di una lesione epiteliale non melanocitica
- Pattern di crescita
	1. iniziale crescita radiale a livello della giunzione dermo-epidermica e meta-epiteliale;
	2. comparsa di crescita verticale, che costituisce il principale elemento condizionante la prognosi
	- ![Melanoma a diffusione superficiale. Proliferazione melanocitaria dermoepidermica costituita da melanociti epitelioidi con marcate atipie. Si osservano espressioni di risalita pagetoide (cosiddetto pagetoidismo).](https://i.imgur.com/yyJxQU2.png)
- Popolazione colpita
	- fascia "adulta"
	- si registra un progressivo aumento dei casi giovanili
###### Melanoma nodulare
- Nasce direttamente con capacità di crescita verticale, infiltrando il derma *ab initio*, con assenza pressocché totale di componente radiale laterale
	- ![Melanoma nodulare. Proliferazione nodulare di melanociti atipici in fase di crescita verticale.](https://i.imgur.com/N0vQ9LG.png)
- Aspetto macroscopico
	- si presenta come nodulo o placca
	- frequente colore blu-nero
	- ricoperto da epidermide spesso ulcerata
	- spesso ha un aspetto polipoide, senza predilezione di sede
- Popolazione colpita
	- più giovane rispetto al [[Melanoma#Melanoma a diffusione superficiale|melanoma a diffusione superficiale]]
- Prognosi
	- sfavorevole
	- metastasi ubiquitarie
	- frequente e rapida evoluzione
###### Melanoma acrale lentigginoso
- Insorge nelle regioni acrali:
	- palmo della mano
	- pianta dei piedi
	- regione subungueale
	- giunzione mucocutanea di cavo orali e cavità nasali
	- ano
- Più frequente nelle popolazioni orientali e di colore
- **No correlazione causale con [[Cute#Relazioni fra radiazioni UV e patologia dei melanociti|radiazioni UV]]**
- Istologicamente
	- popolazione di melanociti neoplastici bizzarri
		- evidente pattern di crescita lentigginoso
		- ![Melanoma acrale lentigginoso. Nel contesto di epidermide ipotrofica, con ortocheratosi compatta, si osserva una proliferazione di melanociti epitelioidi e dendritici atipici. Presenza di espressioni di siringotropismo. Si associa un denso infiltrato linfocitario perilesionale nel derma.](https://i.imgur.com/8RP03X0.png)
	- marcata iperplasia dell'[[Tegumento#Epidermide|epidermide]]
	- flogosi [[Tegumento#Derma|dermica]]
- Prognosi
	- infausta, anche in relazione alla frequente diagnosi tardiva dalle sedi difficilmente accessibili all'ispezione visiva
###### Melanoma insorto su lentigo maligna
- **Lentigo maligna**
	- anche detta *lentigo di Hutchinson*
	- melanoma in situ
	- ![Lentigo maligna. Melanociti atipici irregolarmente distribuiti lungo lo strato basale. Nel derma è presente abbondante elastosi solare.](https://i.imgur.com/XuAIkPM.png)
- Insorgenza
	- esclusivamente su aree fotoesposte (viso in particolare)
	- frequentemente in anziani
- Lesione
	- piana a lento accrescimento
	- spesso di cospicue dimensioni e con aspetto figurato
	- costituita da melanociti atipici giunzionali, a singole cellule (o, più raramente, in nidi)
- Evoluzione
	- melanoma con *fase di crescita verticale*
		- segnalata, macroscopicamente, dalla comparsa di un'area rilevata
		- detta **melanoma invasivo su lentigo maligna**
- Prognosi
	- meno sfavorevole rispetto ad altri tipi di melanoma
	- rimane principalmente legata allo spessore della lesione
###### Melanoma desmoplastico
- Variante rara
- Insorgenza
	- più frequentemente a livello di sedi fotoesposte
- Manifestazione
	- lesione pigmentata o amelanotica palpabile, di consistenza aumentata e a margini poco definiti
###### Melanoma [[Nevi|nevoide]]
- Lesione pigmentata papulo-nodulare, talora verrucosa, a margini netti
- Simula, clinicamente e istopatologicamente, un nevo comune
###### Melanoma [[Nevi#Nevo di Spitz|spitzoide]]
- Lesione
	- ipomelanotica o amelanotica, nodulare
	- non distinguibile clinicamente o dermoscopicamente dal tumore di Spitz atipico
- Insorgenza
	- in età più giovanile
	- clinicamente meno aggressiva rispetto al melanoma convenzionale
- Caratteristiche istopatologiche e genetico-molecolari peculiari
### Diffusione
- Estensione
	- locale (ricrescita sul sito di escissione primaria, entro i 2 cm del tumore primitivo: *metastasi satelliti*)
	- nell'area compresa entro la prima stazione linfonodale (*metastasi in transito*)
	- dà luogo a metastasi linfonodali e/o a distanza (ematogene)
- Prevenzione
	- vedi [[Cute#Biopsia escissionale ed incisionale|escissione adeguata di cute sana perilesionale]]
- Valutazione dello stato linfonodale
	- effettuata mediante ==biopsia del linfonodo sentinella==
	- tecnica introdotta dopo i lavori "pilota" di *Morton* e *Gershenwald* (1999)
		- ormai accettata come parte integrante del protocollo standard di stadiazione chirurgica minimamente invasiva (rispetto alla dissezione linfonodale elettiva) per melanomi più spessi di 1 mm e senza evidenza clinica di metastasi
		- *dissezione linfonodale completa*
			- solo in casi di positività (micro- o macrometastasi) del linfonodo sentinella
			- viene risparmiata, invece, nei pazienti con linfonodo sentinella negativo
- Sviluppo di **metastasi ematogene**
	- è dimostrato che alcuni pazienti mostrano disseminazione sistemica senza evidenza di metastasi al linfonodo sentinella
		- la presenza di metastasi linfonodali *non* è, dunque, un *fattore necessario* per il possibile sviluppo di metastasi a distanza
	- a volte, si verificano come eventi precoci nella diffusione metastatica
		- **nella maggior parte dei casi, originano dal tumore primitivo**
		- solo pochi casi derivano secondariamente da metastasi loco-regionali
### Prognosi
- **Elevata aggressività biologica**
	- nonostante venga diagnosticato quando la sua massa è davvero limitata (pochi $mm^3$ in confronto ai $cm^3$ di massa neoplastica della maggior parte dei carcinomi), riesce a invadere la rete vascolare linfatica e/o ematica precocemente
	- col progredire dell'infiltrazione dermica, aumenta il calibro dei vasi linfatici ed ematici incontrati dalla neoplasia
		- conseguente maggiore facilità di disseminazione metastatica
- Espressione dell'entità dell'infiltrazione dermica
	- ==livello di infiltrazione secondo Clark==;
	- ==spessore della lesione in millimetri secondo Breslow==
- Fattori correlati a prognosi più favorevole
	- spessore minore della neoplasia
	- mancanza di ulcerazione
	- mitosi scarse o assenti
	- intensa infiltrazione linfocitaria della lesione
	- assenza di regressione
	- **popolazione linfocitaria T intratumorale** (**TIL**)
		- risultato della proliferazione clonale di linfociti T diretti contro antigeni tumorali
		- possono essere
			- molto evidenti (*brisk*)
			- poco presenti (*non-brisk*)
			- praticamente assenti (*absent*)
		- valore prognostico favorevole di una cospicua presenza dei TIL sembra rimanere valido anche per le lesioni metastatiche
			- *The Cancer Genome Atlas Network* (2015)
				- contiene una recente classificazione del melanoma
				- ha dimostrato che la presenza di infiltrati linfocitari intratumorali (cosiddetto "immune subtype") è statisticamente associata ad una prognosi più favorevole, indipendentemente dal tipo di mutazione presente
- Set di alterazioni biomolecolari in grado di predire con certezza il reale rischio di metastatizzazione dei singoli casi di melanoma
	- NON IDENTIFICATO
- Trattamento
	- fino a poco tempo fa il trattamento del melanoma in fase metastatica non operabile era quasi esclusivamente *palliativo*
	- negli ultimi anni
		- ==combinazione di BRAF- e MEK-inibitori== (terapie target)
		- ==immunoterapia==






---
# Reference
[[Cute]]