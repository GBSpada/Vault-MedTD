2023-07-11 23:52
Stato: #Idealezione 
Tag: #Biologiamolecolare 

---
# Replicazione del DNA
- **Requisiti**:
	- è *variabile* tra le diverse specie,
	- è *costante* all'interno di una stessa specie,
	- è *in grado di duplicarsi* con grande precisione durante la divisione cellulare,
	- *custodisce le informazioni* che differenziano una specie dall'altra,
	- è *soggetto a rari cambiamenti*, le mutazioni, che forniscono la variabilità genetica che permette agli organismi di evolversi nel tempo.
- Tipologie di replicazione ipotizzate:
	- **Semiconservativa**: ogni molecola di DNA è formata da un filamento originale, detto *stampo* (o *parentale*), e da un filamento nuovo (o figlio);
	- **Conservativa**: una molecola figlia a doppio filamento costituita da DNA nuovo, mentre la doppia elica originale di DNA parentale viene conservata;
	- **Dispersiva**: alcune parti dell'elica sono conservate ed altre no, per cui le molecole figlie consistono, in parte, di DNA stampo e, in parte, di DNA di nuova sintesi.
	- ![DNA, tipologie di replicazione](https://i.imgur.com/uEmU49p.png)
- **Esperimento di Meselson e Stahl**: dimostrarono la validità del modello semiconservativo incubando una coltura di Escherichia coli in terreno contenente solo azoto pesante (fornito in forma di *NH4Cl*). Step:
	- Dopo una generazione, estrassero il DNA (contenente solo 15N) e lo centrifugarono insieme a *CsCl*, con la formazione di un gradiente di densità, deposito sul fondo del CsCl e *formazione di un'unica banda sul fondo della provetta*;
	- Prelievo di batteri dal primo terreno di coltura e trasferimento in un nuovo terreno "standard" (solo 14N). Dopo 20 min, estrazione del DNA batterico dal terreno, centrifugazione e ottenimento di un'unica banda, posta in posizione superiore rispetto alla precedente.
		- *Pronta esclusione della replicazione conservativa*: a seguito dell'esperimento, avrebbero dovuto formarsi due catene differenti e, dunque, due bande (una più pesante e una più leggera, di nuova sintesi);
		- Non si poteva escludere il modello dispersivo, perché il peso intermedio del nuovo filamento poteva essere dovuto all'alternanza sulle eliche del DNA di zone con 14N e zone con 15N;
	- Altra replicazione e ripetizione della medesima procedura: due bande, la prima in posizione nettamente superiore e la seconda nella stessa posizione dell'esperimento precedente.
		- *Esclusione del modello dispersivo*, per via della formazione di due bande distinte.
	- **RIASSUMENDO**, si identificarono:
		- un DNA "pesante", con due filamenti 15N,
		- un DNA "medio", con un filamento 14N ed uno 15N,
		- un DNA "leggero", con due filamenti 14N.
	- ![DNA, esperimento di Meselson e Stahl](https://i.imgur.com/9lTLMeH.png)
- **REPLICAZIONE SEMICONSERVATIVA**: Ogni filamento di DNA contiene una sequenza nucleotidica esattamente complementare a quella del filamento opposto: per questo ognuno di essi può fare da stampo per la sintesi di un altro filamento complementare. La copiatura deve essere veloce ed accurata: una cellula in replicazione riproduce in 8 ore l’equivalente di 1000 libri sbagliando in media non più di 1 o 2 lettere.
## Replicazione del DNA nei procarioti (Batterio E. Coli)
- ![DNA; replicazione nei procarioti](https://i.imgur.com/VmxaMrx.png)
- Caratteristiche: inizia da un punto di origine (*Oric*) e procede in *maniera bidirezionale*. Il genoma batterico contiene *due forcelle di replicazione*, che si dirigono in direzioni opposte, che rappresentano le regioni di sintesi attiva del DNA.
- **Modello del replicone**: il processo replicativo del DNA viene innescato da proteine iniziatrici (*DNAa*), che si legano al DNA e distanziano le catene, rompendo i legami H tra le basi, di modo che quelle disaccoppiate si possano utilizzare da stampo.
	- ![DNA, replicazione nei procarioti e modello del replicone](https://i.imgur.com/JRHzLS0.png)
- **Replisoma batterico**: grande complesso multienzimatico, che si sposta in blocco lungo il DNA, in modo da sintetizzare la nuova molecola su ciascuno dei filamenti originali con azione coordinata.
	- ![DNA, replicazione nei procarioti e replisoma batterico](https://i.imgur.com/hj67FPS.png)
	- *Elicasi* (o *DNAb*): srotola i filamenti della doppia elica parentale. Funzionamento:
		- Grazie alla sua forma ad anello, avvolge il filamento discontinuo e utilizza una molecola di ATP per svolgere il DNA a doppio filamento;
		- Muovendosi lungo uno dei filamenti, agisce come un cuneo che separa la doppia elica.
	- *SSBP*: legano il singolo filamento, proteggendolo dall'attacco delle nucleasi. Stabilizzano lo stampo di DNA svolto, mantenendolo in una confezione distesa a singolo filamento, di modo da poterlo far copiare dalla polimerasi;
	- *Topoisomerasi*: inibisce il superavvolgimento dei singoli filamenti svolti di DNA (processo, altrimenti, naturale), catalizzando la rottura e le riunioni reversibili dei filamenti di DNA.
		- I tagli indotti dalle topoisomerasi fungono da perni e permettono ai due filamenti stampo di ruotare liberamente l'uno attorno all'altro, di modo da evitare l'arrotolamento spontaneo della forcella;
		- Le *topoisomerasi II* sono necessarie alla separazione di molecole di cDNA neosintetizzate che s'intrecciano fra loro.
		- ![DNA, replicazione nei procarioti e topoisomerasi](https://i.imgur.com/ocB8omM.png)
- **Inizio della replicazione**:
	- ![DNA, inizio della replicazione nei procarioti](https://i.imgur.com/yJbrNTV.png)
	- Processo:
		1. La *DNAa* si attacca alle ripetizioni di 9 bp in modo cooperativo, formando una specie di nucleo centrale proteico attorno al quale si avvolge il DNA di Oric.
			- L'ATP interviene regolando l'attività della proteina e facendo in modo che essa interagisca con la regione di 13 bp (ripetuta in tandem 3 volte).
			- Si apre, così, la doppia elica, che consente l'assemblaggio di altre proteine replicative;
		2. Grazie all'ATP, si forma una bolla di denaturazione e si ha il caricamento delle DNAb (elicasi) e DNAc a livello di essa, dando origine al *complesso di preinnesco della sintesi del DNA*.
			- DNAc catalizza l'apertura dell'anello,
			- DNAb rende il filamento di DNA disponibile al legame;
		3. DNAa e DNAc si staccano;
		4. La tensione torsionale è risolta dalle topoisomerasi;
		5. La bolla di denaturazione creatasi tende a ristabilizzarsi: per evitare ciò, i singoli filamenti vengono stabilizzati dalle SSBP;
		6. Infine, ciascun elicasi richiama la *DNA primasi* (primer di RNA);
		7. A questo punto, agisce la *DNA polimerasi*.
- **Forcelle di replicazione**: ad ogni Oric, si formano due forcelle replicative, che scorrono in direzioni opposte rispetto all'origine, aprendo man mano il DNA.
	- *DNA polimerasi*: necessita di uno stampo e di un innesco (primer);
	- *Complesso innesco-stampo*: una regione a doppio filamento tra lo stampo e l'innesco.
	- ![DNA, replicazione nei procarioti e forcella di replicazione](https://i.imgur.com/ID4eLID.png)
	- **N.B.**: la replicazione del DNA nucleare di alcuni virus e batteri è **semidiscontinua**:
		- la sintesi del *filamento leader* (*leader strand*) è continua;
		- la sintesi del *filamento ritardato* (*lagging strand*) è discontinua ed avviene mediante sintesi di brevi segmenti (1000-2000 bp nei procarioti e 100-200 bp negli eucarioti), detti "**frammenti di Okazaki**".
- **Reazione di allungamento della DNA polimerasi**:
	- *Principio d'azione*: la DNA polimerasi catalizza l'aggiunta di nucleotidi all'estremità 3' di una catena di DNA in allungamento, formando legami fosfodiesterici tra
		- l'OH legato al C3' dell'ultimo nucleotide già unito alla catena in allungamento,
		- il gruppo fosfato legato al C5' del nucleotide aggiuntivo.
		- ![DNA, replicazione nei procarioti e DNA polimerasi](https://i.imgur.com/hGkd695.png)
	- Costituzione: 
		- *sito attivo*;
		- *sito d'inserzione*, in cui si ha l'aggiunta del nucleotide. Una volta aggiunto, la polimerasi si porta avanti, così da inserire il nucleotide nel sito di post-inserzione;
		- *sito esonucleasico 3'-5'*, il quale permette la rimozione degli errori che la DNA polimerasi commette.
			- *Funzione di* **proofreading**: idrolisi del nucleotide sbagliato e, successivamente, riposizionamento dell'OH libero e inserzione del nucleotide complementare.
		- ![DNA polimerasi, costituzione](https://i.imgur.com/YD6KwX2.png)
	- Tipologie:
		- **DNA polimerasi I**: costituita da un'unica subunità, ha una processività (aggiunta di nucleotidi prima che la DNA polimerasi si dissoci dal filamento) di 3-200;
		- **DNA polimerasi II**: coinvolta nei processi riparativi e ha processività di 1500;
		- **DNA polimerasi III**: vero enzima catalizzante l'allungamento del filamento, infatti ha una processività maggiore di 500mila. Ha almeno 10 subunità proteiche, assemblate in tre distinti sub-complessi:
			- ![DNA polimerasi III, costituzione](https://i.imgur.com/Crci70x.png)
			1. *Nucleo centrale* (o *sub-complesso catalitico*), ha tre subunità:
				- α, quella polimerasica,
				- ε, quella esonucleasica,
				- θ;
			2. *Complesso γ* (o *complesso di caricamento della pinza*), composto da 5 subunità e ha il compito di caricare il complesso β e coordinare la funzionalità dei due complessi catalitici tramite la *subunità τ*;
			3. *Complesso β*, la pinza scorrevole, costituito da proteine che mantengono la polimerasi agganciata al filamento di DNA da replicare, con un modello di funzionamento che viene definito *sliding clamp* (o *pinza scorrevole*).
				- Due pinze scorrevoli, a forma di anello, agiscono come dei ganci mobili, vengono caricate sul DNA sotto forma di omodimeri da un macchinario specializzato, detto "caricatore della pinza", dotato di attività ATP-asica (utilizza l'energia dell'idrolisi dell'ATP per aprire e chiudere le pinze scorrevoli).
	- **Frammento di Okazaki**: compensa l'asimmetricità della replicazione, agendo sul filamento ritardato 3'-5', che viene sintetizzato in maniera discontinua, in brevi tronconi successivi, poiché la polimerasi si muove indietro rispetto alla forcella (direzione 5'-3').
		- ![DNA, replicazione e frammento d Okazaki](https://i.imgur.com/RDekwbd.png)
		- *Meccanismo d'azione della polimerasi*: l'apparato replicativo si muove in direzione 5'-3', ovvero quella del filamento veloce. Step:
			- l'*elicasi DNAb* apre il DNA e interagisce con una subunità τ, mentre le altre due τ connettono i due complessi catalitici tenuti sul DNA dall'interazione col complesso β;
			- il complesso catalitico che sintetizza il filamento continuo rimane associato al DNA;
			- il complesso che sintetizza discontinuamente il filamento lagging si associa alla fine di ciascun primer inserito dalla *primasi* e si dissocia alla fine di ciascun frammento di Okazaki.
				- Questo modello porta il filamento ritardato ad agire parallelamente a quello continuo. Tale modello è detto "*modello a trombone*", per via della sua somiglianza con lo strumento musicale.
- **DNA primasi**: dà inizio ad una catena polinucleotidica nuova. La primasi sintetizza *brevi tratti di RNA*, usando DNA come stampo. Tali tratti di RNA fanno da innesco o primer per la sintesi di DNA:
	- filamento guida → l'innesco serve solo per cominciare la sintesi all'origine di replicazione;
	- filamento lento → la sintesi di DNA è discontinua, perciò sono continuamente necessari i nuovi inneschi.
	- ![DNA, replicazione e azione della primasi](https://i.imgur.com/FNIJZ4v.png)
	- *Rimozione del primer e unione dei frammenti di Okazaki*:
		1. In seguito alla replicazione del DNA da parte della DNA polimerasi, si avrà la degradazione degl'inneschi a RNA grazie alla *nucleasi*;
		2. Successivamente, la *polimerasi riparativa* sostituisce il DNA all'RNA, usando come innesco il frammento di Okazaki adiacente;
		3. Infine, interviene la **DNA ligasi**, che unisce il fosfato in 5' di un frammento con l'OH in 3' del seguente. Richiede ATP o NADH.
			- Meccanismo d'azione:
				- L'enzima presenta un gruppo contenente un residuo di *lisina*, su cui viene trasferito un residuo di lisina per *adenilazione* dell'AMP o di un composto derivante dal NAD+;
				- Grazie a quest'adenilazione, si ha attivazione dell'enzima.
		- ![DNA, rimozione del primer e unione dei frammenti di Okazaki](https://i.imgur.com/ZedxXYT.png)
- **Fase di terminazione**: alla fine della replicazione, le due forcelle s'incontrano nella *regione terminale* (*Ter*), contenente copie multiple di una sequenza di 23 coppie di basi e posizionata a 180° rispetto all'origine.
	1. Essa è organizzata in due gruppi: a sx regioni ripetute, a dx altre regioni.
		- *Proteina TBP*, unisce i due gruppi della Ter e impedisce il movimento delle forcelle.
	2. Trappola per le due forcelle: causata dall'asimmetria fra i due gruppi, per cui la forcella, arrivata a questo punto, entra e non può più uscire.
	3. Una DNA topoisomerasi separa fisicamente le due molecole di cDNA, che, altrimenti, si aggroviglierebbero, con la formazione dei cosiddetti *cromosomi concatenati*.
## Replicazione del DNA nella cellula eucariotica
- Tutte le DNA polimerasi hanno delle proprietà fondamentali:
	- Sintetizzano DNA soltanto in direzione 5'-3', aggiungendo dNTP al gruppo 3' OH libero di una catena di crescita;
	- Necessitano di un primer (innesco) e non sono in grado d'iniziare una nuova catena utilizzando solamente il filamento stampo.
- **Replicazione nei cromosomi**: gli eucarioti contengono un quantitativo di bp maggiore di ca. 1000 volte rispetto ad Escherichia coli; dunque la velocità di replicazione risulterà molto più lenta, con fase S che dura 6-8 h.
	- *Stratagemma*: l'apertura della doppia elica avviene in più punti lungo il cromosoma (*repliconi*), da cui le forcelle di replicazione procedono allontanandosi in direzione opposta l'una all'altra. Ciò implica che ogni forcella incontrerà quelle adiacenti.
	- *Forcelle di replicazione*: vi sono ca. 30mila origini di replicazione, costituite ciascuna da un punto di origine *O* da cui partono due forcelle, che procedono in maniera bidirezionale fino a punti di terminazione *T*.
		- Più in particolare, si hanno origini precoci e tardive, che, alla fine, coincidono in un UNICA GRANDE FORCELLA..
			- L'esistenza di tale modello è stata dimostrata mediante autoradiografia di *Huberman* e *Riggs*.
- **Origine della replicazione**:
	- *Lieviti*: punti di origine ARS (o ACS), ovvero una sequenza di 11 bp conservata ed essenziale per il funzionamento dell'origine. Essa è, inoltre, adiacente ad un'altra regione (*DUE*), ricca di adenina e timina (più semplice da denaturare).
		- La proteina iniziatrice si lega in ARS e provoca l'apertura del sito DUE.
	- *Vertebrati*: molte Ori, tutte utilizzabili (sia iniziali che tardive); tuttavia, l'organizzazione del cromosoma in quella specifica regione fa sì che una sola delle potenziali origini venga scelta.
- Fasi:
	- **Inizio della replicazione**:
		- Rimozione degl'istoni;
		- La *proteina ORC* (iniziatrice), proteina ATP-dipendente, riconosce gli *elementi A e B1* del sito d'inizio del DNA, ma non si ha vera e propria apertura dell'elica come nei procarioti;
		- ORC recluta altre proteine indispensabili alla duplicazione e avviene la formazione di un *complesso pre-replicazione* (*pre-RC*), che determina l'"abilitazione".
			- I pre-RC vengono sostituiti dai post-RC post transizione tra fase G1 e fase S. I rapporti tra formazione dei pre-RC e attività delle CDK si assicurano che il *DNA possa replicarsi una sola volta durante ogni ciclo cellulare*.
			- *Formazione del complesso pre-RC*:
				- L'Ori viene legato da ORC, CDC6 e CDT1, che facilitano il caricamento di due complessi dell'elicasi **MCM2-7**, che ha due funzioni:
					- agisce da proteina di abilitazione durante la replicazione,
					- svolge l'attività elicasica;
				- Il pre-RC viene abilitato nella fase S, grazie alla fosforilazione causata dalle CDK;
				- Fattori accessori: *GINS* e *CDC45*.
	- **Svolgimento del Duplex (DNA) e formazione del primer**:
		- Intervento delle topoisomerasi (per evitare superavvolgimenti positivi) e delle SSBP;
		- Il complesso *DNA polimerasi α/primasi* polimerizza l'innesco del 5'-3' e i primer dei frammenti di Okazaki;
		- Operano le *DNA polimerasi δ* (filamento guida) ed *ε* (frammenti di Okazaki).
			- Lo scambio delle polimerasi è permesso grazie alle *proteine RFC* e *PCNA* (processo ATP-dipendente):
				- La PCNA è l'analogo delle Sliding Clamps e consente alla polimerasi di rimanere adesa all'innesco. La sua azione è permessa grazie alle proteine RFC (caricatrici delle pinze).
				- Le RFC, grazie all'idrolisi dell'ATP, permettono l'apertura della pinza, la quale si riesce ad inserire sul filamento di DNA, per poi richiudersi.
		- Formazione del *complesso elicasi CMG*.
		- **Differenze rispetto ai procarioti**:
			- Il filamento di DNA scorre attraverso il complesso enzimatico;
			- Non si ha formazione dell'ansa, poiché si hanno due distinte polimerasi che agiscono.
	- **Rimozione del primer**:
		- Intervento di *RNAsi H* + *FEN-1* (ha attività esonucleasica 5'-3'), che degradano il primer;
		- Il riempimento delle conseguenti interruzioni viene tappezzato dalle *polimerasi δ* e *ε*;
		- I frammenti di DNA vengono uniti assieme dalla *DNA ligasi I* mediante una reazione ATP-dipendente.
			- *Meccanismo d'azione della DNA-ligasi*: stesso meccanismo della DNA-ligasi procariote.
	- PER RIASSUMERE:
	- ![DNA, replicazione negli eucarioti 1](https://i.imgur.com/goUDE5U.png)
	- ![DNA, replicazione negli eucarioti 2](https://i.imgur.com/GSYcaBE.png)
	- ![DNA, replicazione negli eucarioti 3](https://i.imgur.com/SyU0j9n.png)
### Istoni
- Una volta conclusa la duplicazione del DNA, è necessario un raddoppiamento delle molecole istoniche.
- Vi sono 3 ipotesi di ripartizione:
	1. Modello conservativo: gli ottameri vecchi conservano la loro identità e si distribuiscono casualmente, assieme ai nuovi, fra i due doppi filamenti. Modello **più accreditato**;
	2. Modello semiconservativo: ogni ottamero è costituito da un tetramero vecchio ed uno nuovo;
	3. Dispersivo: gli ottameri sono costituiti da istoni vecchi e nuovi a caso.
		- ![DNA, replicazione e nucleosomi](https://i.imgur.com/NUSdLm4.png)
### Telomeri
- L'ultimo frammento di Okazaki non può essere sintetizzato, perché, una volta rimosso il primer di RNA, quest'ultimo non può essere sostituito da DNA; dunque rimane una parte di DNA non sintetizzato (**gap** di 8-12 nucleotidi).
	- Si compensa a tale perdita per via dei **telomeri**, sequenze ripetute agli estremi. I telomeri umani contengono da 2 a 15mila ripetizioni della *sequenza 5'-TTAGGG-3'*. La loro perdita causa la fusione delle estremità dei cromosomi e, quindi, la morte della cellula per apoptosi.
	- Risoluzione:
		- nei procarioti, no problem, perché il DNA è circolare;
		- negli eucarioti, intervengono le **telomerasi**, delle vere e proprie *transcrittasi inverse*, in grado id ricostruire il DNA che si perde ad ogni duplicazione.
- **Meccanismo d'azione delle telomerasi**:
	1. L'estremità 5' è lasciata libera dalla rimozione del primer;
	2. La telomerasi porta un suo RNA complementare alla sequenza ripetuta nel telomero;
	3. Sintesi di un segmento di 3 nucleotidi all'estremità del cromosoma, usando come stampo l'RNA della telomerasi;
	4. Slittamento della telomerasi e legame dello stampo alla sequenza TTG;
	5. Sintesi di una nuova ripetizione telomerica (processo ripetibile più volte, per aggiungere un maggior numero di ripetizioni telomeriche);
	6. La telomerasi si dissocia dall'estremità, ma sintetizzando comunque un primer di RNA; di modo che la DNA polimerasi catalizzi la sintesi di un nuovo DNA;
	7. Dopo la rimozione dei primer, si ha un cromosoma più lungo rispetto all'inizio.
	- Le telomerasi agiscono solo nelle cellule germinali e staminali, in cui la lunghezza dei telomeri deve rimanere costante; altrimenti si ha accorciamento telomerico fisiologico, che porta a invecchiamento e morte cellulare.
- **Limite di Hayflik**: Numero massimo di divisioni nella nostra specie compreso fra 40 e 60. Se superato, i telomeri divengono talmente corti da non riuscire più a garantire protezione e stabilità al genoma.
	- ![DNA e limite di Hayflik](https://i.imgur.com/YUMVBni.png)
- **Telomeri e senescenza**: avere telomeri danneggiati si associa ad un maggiore indice di mortalità precoce ed una maggior frequenza di patologie cronico/degenerative, mentre chi ha telomeri più lunghi vive più a lungo e si ammala molto meno.
- **Telomeri e tumori**: l'attività delle telomerasi è spiccata.

---
# References
[[Biologia molecolare - Lezioni]]