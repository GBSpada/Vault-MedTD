 # Malattie ad eredità autosomica dominante e recessiva 

## EREDITÁ X – LINKED : DOMINANTE
Le malattie con trasmissione X–linked sono malattie causate da mutazioni in geni localizzati sul cromosoma X, quindi i ==meccanismi di trasmissione sono condizionati dal sesso==. In particolare, quando si nota una prevalenza di sesso si può pensare a un’eredità di questo tipo. L’ereditarietà di un gene anche in questo caso può essere sia dominante che recessivo. 
CARATTERISTICHE: 
* le ==femmine affette sono circa il doppio== rispetto ai maschi. Il rapporto è 1(maschio):2(femmina); 
* un ==maschio affetto genera figlie affette e maschi sani==;
* le femmine spesso sono affette in maniera più lieve rispetto ai maschi data la presenza di un cromosoma X inattivato;
A differenza delle malattie autosomiche è più complesso calcolare il rischio di ricorrenza di una mutazione in quanto è più difficile capire il sesso da cui proviene. 
![[Immagine 1.jpg]]
Nell’albero qui sopra nella generazione III, l’individuo 3 ha avuto 9 figli; il IV:9 sarà sano o malato? malato se femmina e sano se maschio. 

Inoltre ricordiamo che:
- Un padre affetto e una madre sana potranno avere figli sani, ma figlie malate; 
- Con una femmina affetta sposata con un uomo sano la trasmissione sarà del 50% sia per i maschi che per le femmine. 
Caso molto raro: Unione tra maschio normale e femmina in omozigosi tutti i figli maschi saranno affetti.


## COMPENSAZIONE GENICA E INATTIVAZIONE DEL CROMOSOMA X : lyonizzazione
Nel caso di ereditarietà X – Linked dominante le femmine sono affette in forma più lieve rispetto ai maschi; questa è una diretta conseguenza del fenomeno della lyonizzazione che è il fenomeno per cui si ha l’inattivazione casuale di uno dei due cromosomi X nelle cellule di un individuo femminile (il cromosoma X inattivato comparirà sotto forma di eterocromatina condensata detta ‘Corpo di Barr’). Questo fenomeno avviene nella fase precoce dell’embriogenesi. 

Nelle donne, dunque, in tutte le cellule ogni cellula decide il cromosoma da inattivare. L’inattivazione del cromosoma nelle donne è casuale questo fa sì che anche una donna può manifestare una patologia X – linked recessiva. Le donne dimostrano una patologia più lieve perché hanno 2 cromosomi X e hanno quel 50% che compensa il difetto del gene mutato. Alcuni geni vengono parzialmente inattivati e questa parziale attivazione non è detto che avvenga in tutte le cellule; quindi, è normale che il risultato sarà dato da quanto l’inattivazione ci sarà in quel cromosoma X in quel gene, perché poi venga manifestata la patologia. I maschi sono quindi emizigoti costitutivi perché hanno un solo cromosoma X; le femmine sono emizigoti funzionali.

### Esempio di mosaicismo femminile
Gatto ‘calico’: la femmina può essere emizigote per un carattere oppure eterozigote e in quest’ultimo caso  esprime l’espressione del cromosoma paterno e materno con una colorazione sia nera sia arancione. I maschi, invece, esprimono uno solo dei due caratteri. Il maschio sarà solo o nero o arancione. 

## EREDITA’ X – LINKED RECESSIVA
Se la madre è portatrice e il padre è sano, l’unico malato sarà il maschio. La femmina potrà essere invece solo sana o portatrice non affetta.
CARATTERISTICHE

* Colpisce quasi esclusivamente i maschi (femmine per lo più portatrici)
* I maschi affetti nascono da madri eterozigoti e asintomatiche; 
* In media il 50% dei figli maschi di una madre eterozigote sarà malato;
* Assenza di trasmissione da maschio a maschio essendo sul cromosoma x il problema.
* Tutte le figlie di un padre affetto saranno portatrici obbligate asintomatiche;
* I maschi normali non trasmettono mai la mutazione
Se ho un padre affetto e una madre sana otterrò maschi non affetti e donne portatrici non affette.

![[Immagine 2.jpg]]
Di seguito le spiegazioni della foto posta sopra:

- __Caso maschio affetto e femmina sana__: il maschio trasmetterà il carattere X alle figlie femmine che saranno asintomatiche poiché esse presenteranno anche la X sana della madre; 
- __Caso femmina affetta e maschio sano__: i figli maschi saranno affetti e le femmine portatrici sane;
- __Caso maschio sano e femmina portatrice asintomatica__: i figli maschi potranno essere affetti le femmine saranno invece portatrici ;
- __Caso maschio affetto e femmina portatrice__: progenie malata in caso di maschio o femmina, portatrice in caso di femmina e sana in caso di maschio. Se dobbiamo calcolare la percentuale di rischio nella progenie dobbiamo capire da chi proviene l’allele mutato e se dominante o recessivo.
Vi sono poi le varie eccezioni. Occasionalmente le femmine che ereditano una sola copia di una malattia X – Linked recessiva potrebbero manifestare la malattia. 

### ANALISI DI SEGREGAZIONE DELLA MALATTIA  
![[Immagine 3.jpg]]

* Maschi affetti 
* Nessuna femmina affetta 
Il maschio III,4 e III,5 avranno dd; le femmine avranno Dd in quanto portatrici obbligate. 

## EREDITÁ Y – LINKED 
Non si conoscono patologie di questo tipo se non quelle legate al differenziamento sessuale; se ci fossero questo sarebbe l’albero genealogico. In questo caso il gene mutato è trasmesso a tutti i figli maschi mentre le femmine saranno sane. Trasmissione maschio – maschio, senza salti generazionali. 

Esempio di mutazione Y – LINKED(che non è una patologia): carattere orecchie pelose
Ha una frequenza rara; si tratta di presenza di peli sul padiglione auricolare. Si tratta di una traslocazione del gene SRY MIM400045. Si pensa possa essere dovuta al cromosoma Y.

## PATOLOGIE AD EREDITÁ AUTOSOMICA DOMINANTE
Ce ne sono diverse: acondroplasia, corea di Huntington, ipercolesterolemia familiare, sindrome di Crouzon, etc…ne analizzeremo alcune.  

### ACONDROPLASIA (NANISMO)

* Frequenza: 1: 26.000 nati vivi 
* È dovuta ad un difetto di crescita: si ha un mancato sviluppo armonico della cartilagine di accrescimento delle ossa lunghe degli arti superiori e inferiori (arti corti e tronco normale). 
* Causa: mutazioni in un gene recettore del fattore di crescita dei fibroblasti tipo 3 FGFR3 (cr4 = cromosoma 4) Il termine acondroplasia letteralmente significa “senza formazione di cartilagine”; in realtà questa malattia non è dovuta ad assenza di cartilagine, ma si manifesta con una mancata trasformazione della cartilagine in tessuto osseo. 

#### FENOTIPO CLINICO 

* Bassa statura
* Ipoplasia dello splancnocranio e prominenza delle bozze occipitali 
* Accorciamento rizomelico di braccia e gambe, con tronco lungo e stretto. 
* Dita corte e anulare e medio possono divergere, conferendo alla mano un aspetto tridente.
* Gamma di movimento limitata ai gomiti;
* Genu varum (gambe arcuate); 
* Intelligenza mantenuta nella normaNel 10% dei casi si ha un restringimento del foro occipitale (forame magno) che può portare una compressione del tronco celebrale alla giunzione del cranio cervicale che di conseguenza causa ipotonia, apnea, tetraparesi, difetto di crescita e anche morte improvvisa.                                            Il 3% dei pazienti muore durante il primo anno di vita proprio a causa di queste complicanze.                In manifestazioni più lievi si possono avere anche altre complicazioni quali obesità, ipertensione ecc. 

#### LOCAZIONE CROMOSOMICA 
- La causa è nel cromosoma 4, in particolar modo nel FGFR3  Growth Factor Receptor 3. 
	- Si tratta di un recettore transmembrana ad attività tirosin – chinasica; 
	- Questa malattia è dovuta ad una mutazione del recettore a livello del dominio transmembrana. In particolar modo gli individui sono per la maggior parte eterozigoti per la variante 380R che prevede la ==sostituzione di una glicina con un’arginina.== 
- L’80% dei pazienti manifesta ==mutazioni De Novo== (che si verificano ==nella linea germinale paterna== e la loro frequenza aumenta con l’aumentare dell’età paterna >35). Quindi non è sempre ereditata dai genitori. 
- Se vengono coinvolti altri domini si hanno malattie con diverso fenotipo: in particolar modo si può avere:
	- Ipocondroplasia 
	- Displasia tanatoforica. 
- Queste due patologie hanno gradi diversi di gravità: l’ipocondroplasia ha un grado più lieve rispetto all’acondroplasia mentre la displasia tanatoforica è più grave. 

#### TRATTAMENTO 
La diagnosi viene fatta a livello radiologico e mutazionale; non c’è un trattamento risolutivo ma si possono evitare le complicazioni. Ci sono dei casi di somministrazione di fattori di crescita oppure di allungamento degli arti tramite chirurgia ma i risultati sono contraddittori e comunque non sono terapie risolutive. 

#### RISCHIO DI RICORRENZA 
Se entrambi i genitori sono malati, il 75% dei figli potrà essere malato, ma AA(genotipo dominante) è incompatibile con la vita quindi 50 % malato e 25% sano. 

### IPERCOLESTEROLEMIA FAMILIARE
Malattia autosomica dominante
Frequenza eterozigote: 1 : 500
Frequenza omozigote: 1 : 1.000.000
Non c’è distinzione tra maschio e femmina
Descrizione: livelli eccessivi di colesterolo nel sangue; 
Causa: è dovuta alla presenza di colesterolo nel sangue; la causa va riposta nella **==mutazione del recettore per la captazione delle LDL presente sul cromosoma 19==**; 

Gli eterozigoti spesso sono asintomatici e si accorgono di avere la patologia attraverso un dosaggio di colesterolo nel sangue oppure sanno di essere parenti a un soggetto affetto dalla patologia.


* 50% dei parenti di 1° grado 
* Colesterolemia >300/500mg%
* Arco corneale e xantomi tendinei alla fine della seconda decade e alla morte; Negli omozigoti la gravità della malattia è aumentata e si tratta di una malattia letale entro i primi 30 anni di vita. 

Alti livelli di colesterolo causano: 
ARTERIOSCLEROSI: perdita di elasticità delle arterie:
ATEROSCLEROSI: accumulo di lipidi con formazione di placche. Patologia a carico delle arterie di grosso o medio calibro che inizia nella tonaca intima, dove produce placche ripiene di materiale necrotico (ATEROMA). La placca restringendo progressivamente il lume vasale (stenosi) e/o complicandosi con la formazione di trombi può portare a ischemia. 

#### DISTURBO METABOLICO ALLA BASE: IPERLIPOPROTEINEIMIA 
Il colesterolo è trasportato in circolo tramite le LDL che presentano l’APO B – 100; l’epatocita tramite il recettore delle LDL(recettore di membrana) riconosce il colesterolo contenuto nelle LDL e così si ha l’invaginazione della membrana rivestita di clatrina, la formazione di lisosomi, che provocano ==il rilascio del colesterolo all’interno che per feedback negativo provocherà l’inibizione dell’enzima deputato alla sintesi del colesterolo== (LDLR) ; il colesterolo poi deve essere immagazzinato ed esterificato e l’APO B – 100 viene inibita. 
Quando c’è troppo colesterolo, questo non viene più riconosciuto in quanto ve n’è in abbondanza e anche il suo recettore viene inattivato; vi possono essere anche delle altre alterazioni a carico di altri geni quali: 

* **PCSK9**: gene che codifica per la pro-proteina della convertasi sub-tilisina/kexin tipo 9, il cui ruolo è indirizzare il recettore delle LDL alla degradazione lisosomiale riducendo l’eccesso del recettore sulla membrana;
* **LDLRAP1**: gene che codifica per una proteina coinvolta nell’internalizzazione del recettore delle LDL nelle vescicole rivestite; 
DIAGNOSI E TRATTAMENTO
Per arrivare alla diagnosi sicuramente si esegue una misurazione di colesterolo nel sangue; xantomi etc…si associa poi una conferma genetica di due alleli mutati nei geni visti in precedenza. 

#### TRATTAMENTO
dieta a basso contenuto di grassi ed alto di carboidrati e/o terapia farmacologica; per gli omozigoti si valuta l’aferesi LDL. Raro, invece, è il trapianto di fegato. 

#### RISCHIO DI RICORRENZA
Ciascun figlio di un genitore affetto ha una probabilità del 50% di ereditare l’allele mutato; gli eterozigoti non trattati hanno il rischio del 100% di sviluppare una cardiomiopatia ischemica se maschi, 75% se femmine. 

## EREDITARIETA’ AUTOSOMICA RECESSIVA
* La trasmissione della malattia avviene in modo orizzontale.
* Maschi e femmine sono affetti con uguale probabilità.
* I soggetti eterozigoti sono portatori sani.
* Il rischio di malattia aumenta per consanguineità.
Alcuni esempi di malattia sono l’albinismo, la fibrosi cistica, la fenilchetonuria, l’anemia falciforme, la talassemia. Ne tratteremo solo alcune. 

### ALBINISMO 
Frequenza: 1 : 20.000 nati vivi 
Descrizione: assenza del pigmento nella pelle, negli occhi e nei capelli;  
Causa: si ha un difetto in un gene presente nel cromosoma 11 (TYR); sappiamo però che esistono diversi geni, di cui 13 associati all’albinismo oculocutaneo (OCA) ed 1 associato soltanto ad albinismo oculare. 

La **tirosinasi (TYR)** se infettata non può più trasformare la **tirosina in dopachinone e in melanina**. Quello che si ha quindi è un’ipopigmentazione della pelle e dei capelli, dell’iride, nistagmo, fotofobia e ridotta acuità visiva. 

Non è curabile ma si possono fare delle terapie per alleviare segni e sintomi, o monitorare l’evoluzione della malattia. 

#### RISCHIO DI RICORRENZA
In questo caso il rischio di ricorrenza, dunque di essere omozigoti affetti, è del 50%(avendo un eterozigote e un omozigote).

### FIBROSI CISTICA (CF)
La fibrosi cistica viene detta anche mucoviscidosi. 
Essa è una malattia genetica ereditaria multisistemica a carattere cronico evolutivo che colpisce gli epiteli secernenti o assorbenti di vari distretti.
Frequenza: 1: 6000 nati vivi ed è la più comune malattia genetica della ‘razza’ caucasica. 
Frequenza portatori sani: 1/25 
Causa: mutazione del **gene CFTR** (Cromosoma 7) che codifica per un trasportatore del cloro, localizzato a livello della membrana plasmatica. Questo trasportatore è costituito da 1400 amminoacidi, e vi sono oltre 2000 mutazioni ad oggi conosciute. Vi sono due domini transmembrana composti da 6   α – eliche ciascuno, 3 domini intra – citoplasmatici e 1 dominio regolatore. Questa proteina è un trasporto attivo in quanto consuma ATP.  
Mutazioni di questo gene (CFTR) determinano un'anomala regolazione nel trasporto di elettroliti da parte delle cellule che costituiscono gli epiteli (mucosa bronchiale ed intestinale, cute, tratto genito-urinario ecc.) e conseguente alterazione nella secrezione delle ghiandole esocrine.
Si tratta di una malattia multi-sistemica in quanto colpisce vari organi. 
Solitamente viene scoperta nei primi 6 mesi dalla nascita o comunque nel 66% dei casi entro il primo anno di vita. 

#### Effetti alterazioni...
Si possono avere alterazioni diverse che possono causare effetti diversi.
Vi può essere la mancata trascrizione della proteina, una mancata maturazione della proteina prima che vada nell’epitelio o una mancata apertura del canale transmembrana.
Vi possono essere, dunque, mutazioni che possono ridurre la funzione delle proteine CFTR sulla superficie cellulare o mutazioni che possono ridurre la quantità di proteina funzionali che raggiungono l’epitelio per fare da trasmettitori. Per questo motivo esistono almeno ==8 classi di mutazioni diverse per la fibrosi cistica, dove per ciascuna classe vi è un trattamento diverso.==

==Le mutazioni di classe 1,2,3 sono quelle che coinvolgono la presenza o assenza di questa proteina e sono di grado più severo==. I sintomi sono insufficienza pancreatica, malnutrizione, deterioramento precoce funzione polmonare e meconio ritardato (prima feci dei bambini) che è in questo caso un’ostruzione intestinale dovuta alla densità delle feci.  Le classi 4 e 5 presentano una maggior espressione della proteina e si ha un fenotipo più lieve in quanto rimane conservata la funzionalità degli organi. 

La classificazione delle mutazioni, però, non è predittiva del fenotipo: questo è dovuto al fatto che vi è un’ampia variabilità clinica e vi sono tante mutazioni diverse fra loro. 

Gli eterozigoti per la fibrosi cistica hanno un vantaggio selettivo: sono protetti da diarree batteriche. 

La maggior parte dei pazienti muore per insufficienza respiratoria e insufficienza ventricolare destra dovuta ad una distruzione del parenchima polmonare e ad elevata resistenza vascolare. 

Oggi si è arrivati a una aspettativa di vita maggiore dei 38 anni ma fino a poco tempo fa era circa di 20 anni.

#### DIAGNOSI E TRATTAMENTO 
La diagnosi si basa sia su indagini cliniche che genetiche; per lo più è dovuta ad una combinazione di manifestazioni cliniche che vengono analizzate per mezzo del test del sudore, analisi genetica (almeno 2 mutazioni) e studio della differenza di potenziale elettrico trans epiteliale nelle mucose respiratorie ed intestinali. 

La terapia richiede un approccio multidisciplinare; la prima azione è quella di mantenere un adeguato stato nutrizionale, prevenire le ostruzioni intestinali e polmonari, mantenere l’omeostasi glucidica per conservare una situazione della stabilità clinica. 
(Nelle slide mostra alcuni farmaci). 

## EREDITA’ X – LINKED DOMINANTE: LA SINDROME DI RETT (RTT) 
È una patologia che colpisce quasi esclusivamente le femmine; è una malattia che colpisce lo sviluppo neurologico, ma non è neurodegenerativa. 
Le bambine nascono sane, ma dopo alcuni mesi di vita regrediscono nel linguaggio, nel comportamento. 
Le alterazioni sono a carico del gene MECP2 (cromosoma X) ma si sa che sono coinvolti anche altri geni (CDKL5 E FOXG). 

Si ha uno sviluppo prenatale e natale apparentemente normale; dopodiché nei primi mesi di vita si ha un’insorgenza di una serie di condizioni quali rallentamento della crescita, perdita di abilità manuali acquisite in precedenza, perdita di impegno sociale, comparsa di movimenti non coordinati e cambiamento del linguaggio (perdita della capacità verbale). Questa patologia colpisce le tappe fondamentali dello sviluppo.
Non vi è perdita neuronale.   

A volte vi sono delle forme atipiche, che compaiono attorno ai 4 anni di età. Vi sono delle varianti con convulsioni precoci, forme congenite(è presente già dalla nascita), varianti in cui il linguaggio non è alterato, varianti maschili (spesso letale). 

Vi sono dei players nell’epigenetica: alcune molecole fungono da readers (lettori) e quindi leggono la mutazione, writers (scrittori) che quindi la trascrivono, e degli erasers che la cancellano. Il gene MECP2 fa parte dei readers, ed è dunque in grado di rilevare che alcune zone contengono dei siti metilati e si legano a loro. Questo fa sì che la trascrizione venga bloccata. 

Le donne sono mosaico dei geni materni e paterni. Si è visto in questa sindrome che alcune bambine hanno una mutazione che proviene da uno dei genitori (in particolare dalla mamma). La mamma però è sana: questo perché c’è stata un’inattivazione sbilanciata verso una maggiore o minore inattivazione. Nella mamma la mutazione non si esprime in quanto il gene potrebbe essere inattivato per l’80%. 
Nei maschi non si ha questa possibilità. 


### TRATTAMENTO
Non si hanno terapie mirate ma si attuano terapie per migliorare i sintomi presenti, tra i quali disturbi del sonno e convulsioni. 

### RISCHIO DI RICORRENZA 
Nel 90% dei casi la malattia è sporadica, e ciò significa che non vi è un’ereditarietà. Si manifesta raramente nella popolazione. Si tratta di mutazioni De Novo(che non ci sono nei genitori). 
Se la madre è portatrice sana il 50% dei figli (sia maschi che femmine) potrà ereditare la malattia. Nel maschio è quasi sempre letale in quanto si avranno delle encefalopatie congenite molto gravi, e nelle donne il fenotipo è variabile. 

































